༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
WOOKG03611
ImageGroup:
Work:
LCCN:
LOOKG03727
n/a
127
n/a
ISBN:
Title:
དཔྱད་རྩོམ་ནོར་བུའི་ཕྲེང་བ༔
dpyad rtsom nor bu'i phreng ba : 1
Author:
Descriptor:
Original Publication:
Place:
Publisher:
||n/a
n/a
n/a;n/a
dharamsala, h.p.
|kirti byes pa grwa tshang
1999
Date:
Volume:
Total Volumes:
TBRC Pages:
Introductory Pages:
lin/a
n/a
Text Pages:
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: from (0000 drive) on Dummy 17, no. 7



༄༅། དཔྱད་རྩོམ་ནོར་བུའི་ཕྲེང་བ།།
A WAS
དེབ་དང་པོ།
༡༩༩༩
བཞུགས་སྒར་ཀིརྟིའི་བྱེས་པ་གྲྭ་ཚང་གི་ཆེས་མཐོའི་བོད་ཀྱི་རིག་
གནས་སློབ་གཉེར་ཁང་ནས་འགྲེམ་སྤེལ་བྱས།



སྔོན་གླེང་།
༄༅། གངས་ཅན་བོད་ཀྱི་རིག་གནས་འདི་ཉིད་ལོ་ངོ་བརྒྱ་ཕྲག་མང་པོའི་དུས་
ཡུན་ནང་འཕགས་བོད་ཀྱི་རིག་པའི་ཉིང་བཅུད་བསྲུབས་པ་ལས་གྲུབ་པ་ཞིག་ཡིན་
པར་བརྟེན། ཤེས་བྱའི་རྣམ་གྲངས་མཐའ་ཡས་ཤིང་ནང་དོན་རྒྱ་ཆེ་ལ་གཏིང་ཟབ་
པས། ཆེས་ཡར་འཐོན་ཆེ་བའི་རིག་གནས་ཀྱི་ངོ་བོར་གྲུབ་ཡོད། སྤྱིར་མི་རིགས་
ཤིག་གི་རིག་གནས་ཡིན་པ་ཙམ་ལ་རྩ་ཆེར་འཛིན་རྒྱ་ཆེར་མེད་ནའང་། བོད་ཀྱི་
ཐུན་མོང་མ་ཡིན་པའི་རིག་པའི་གཞུང་ལུགས་ནི་དོན་དངོས་ཐོག་ནས་ད་ལྟ་དང་མ་
འོངས་པའི་སྤྱི་ཚོགས་ཀྱི་འཚོ་བའི་ཁྲོད་ནམ་ཡང་མཁོ་མེད་དང་བེད་མེད་དུ་འགྱུར་
བའི་སྐབས་མེད་ལ། རང་གཞན་གྱི་མི་ཚེའི་བྱ་བཞག་ནང་ལ་ཕན་ཐོགས་ཆེ་བའི་
ཚན་རིག་གི་རང་བཞིན་ཞིག་ལྡན་ཡོད། བོད་ཀྱི་རིག་གནས་འཛིན་སྐྱོང་སྤེལ་གསུམ་
བྱེད་པ་ནི། བོད་མི་རིགས་ཀྱི་ཡ་རབས་སྤྱོད་བཟང་གི་ངོ་བོ་གསོན་གནས། བོད་
མི་རིགས་གོང་བུ་གཅིག་གྱུར་དང་སྟོབས་ཤུགས་ཡར་རྒྱས་འགྲོ་བའི་གཞི་རྩ་ཉག་
ཅིག་ཡིན། ལྷག་པར་བོད་དུ་དར་བའི་ནང་དོན་རིག་པ་ནི་འགྲོ་བ་མིའི་རིགས་གཙོ་
བོར་གྱུར་པའི་སྐྱེ་འགྲོ་ཐམས་ཅད་ལ་འདི་ཕྱིར་ཕན་བདེ་སྒྲུབ་པའི་ཆ་རྐྱེན་ལེགས་
ཤོས་དང་། ལྷག་པར་འཆར་ལ་ཉེ་བའི་དུས་རབས་ཉེར་གཅིག་པ་འདིར་དགོས་
མཁོ་ཤིན་ཏུ་ཆེ་བ་ཞིག་ཡིན་པ་རྣམ་དཔྱོད་དང་ལྡན་པའི་གཟུར་གནས་ཕྱི་ནང་གི་
མཁས་དབང་ཀུན་ལ་གྲགས་ཤིང་གྲུབ་པ་ཞིག་ཡིན། ཕྱོགས་གཞན་ཞིག་ནས་བཤད་
ན་བོད་ཀྱི་ཐུན་མོང་མིན་པའི་རིག་གཞུང་འཛིན་སྐྱོང་བྱེད་པ་འདི་ལུང་རྟོགས་ཀྱི་བསྟན་
པ་རིན་པོ་ཆེ་སླར་གསོ་དང་ཡུན་གནས་ཡོང་བའི་གལ་ཆེའི་ཐབས་ལམ་ཉག་གཅིག་
（ཀ）



ཡིན་པ་གསལ་བོར་མཐོང་ཐུབ་པ་སོགས་ཕན་པའི་རང་བཞིན་དང་དགོས་པ། དགེ་
མཚན་མང་པོར་གཟིགས་ནས་སྙིགས་དུས་འགྲོ་བའི་སྐྱབས་མགོན་ྋརོང་ཆེན་བསྟན་
པའི་སྒྲོན་མེ་ཀིརྟི་སྐུ་ཕྲེང་བཅུ་གཅིག་པ་རྗེ་བཙུན་བློ་བཟང་བསྟན་འཛིན་འཇིགས་
མེད་ཡེ་ཤེས་རྒྱ་མཚོ་དཔལ་བཟང་བོ་མཆོག་ནས། ཕྱི་ལོ་༡༩༩༢ལོར་འཕགས་ཡུལ་
ཀིརྟིའི་བྱེས་པ་གྲྭ་ཚང་གི་ཆེས་མཐོའི་བོད་ཀྱི་རིག་གནས་སློབ་གཉེར་ཁང་འདི་གསར་
འཛུགས་བཀའ་དྲིན་བསྐྱངས་ཏེ། བོད་ཀྱི་ཆེས་མཐོའི་རིག་གནས་ཁག་གི་སློབ་སྦྱོང་
རིམ་པ་ཆ་ཚང་བ་ཞིག་གི་འཆར་བཀོད་གནང་ཡོད།
འདི་གའི་སློབ་གཉེར་བ་མང་ཤོས་མདོ་སྨད་ཀིརྟིའི་དགོན་ཁག་ནས་ཕེབས་
པ་ཞིག་ཡིན་ནའང་། དགོན་པ་དང་ཆོས་བརྒྱུད་གཞན་ནས་ཕེབས་པའི་སློབ་གཉེར་
བའང་མི་ཉུང་བ་ཞིག་ཡོད་པ་བཅས་མདོ་དོན་བོད་ནས་ཕེབས་པའི་དགེ་འདུན་པ་
ན་གཞོན་ཤ་སྟག་ཡིན་པས། དེའི་གནས་བབས་དང་འཚམས་པའི་སློབ་སྦྱོང་གི་
ངོ་བོ་དང་རིམ་པ། དམིགས་ཡུལ་བཅས་གཏན་འཁེལ་མཛད་ཡོད། འབྲེལ་ཡོད་
བོད་ནང་གི་དགོན་སྡེ་དེ་དག་ནང་ཆོས་ཕྱོགས་ཀྱི་གནས་ཚད་སྔ་སྲོལ་བཟང་པོའི་
མཐུས་མཐོན་པོར་གནས་ཀྱང་། ཐུན་མོང་བའི་རིག་གནས་ལ་དོ་སྣང་དང་སློབ་
གཉེར་གནང་མཁན་དེ་ཙམ་མེད་པས་གནས་ཚད་ཀྱང་སྤྱིར་བཏང་བ་ཞིག་ལས་མེད།
ཐུན་མོང་བའི་རིག་གནས་ཀྱི་རྨང་གཞི་ཡོད་ན་ནང་དོན་རིག་པར་ཐོས་བསམ་གྱི་ས་
ཆོད་དང་མཁྱེན་རླབས་གཞན་ལས་ཆེ་བ་ཡོང་ངེས་ལ་བརྟེན། ད་ལྟ་བཙན་བྱོལ་
དུ་འབྱོར་བའི་དགེ་འདུན་པ་རྣམས་ཀྱིས་རིག་གནས་ལ་སྦྱངས་པ་མཐར་ཕྱིན་རྗེས་
བོད་དུ་ཕྱིར་ལོག་གིས་འབྲེལ་ཡོད་དགོན་སྡེ་སོ་སོའི་ནང་ཐུན་མོང་བའི་རིག་གནས་
ཀྱི་རྨང་གཞི་ལྡན་པའི་བསྟན་འཛིན་གྱི་སྐྱེས་བུ་དམ་པ་གང་མང་ཞིག་གསོ་སྐྱོང་གནང་
རྒྱུ་ནི་འདི་གའི་སློབ་གཉེར་ཁང་གི་དམིགས་ཡུལ་གཙོ་བོ་ཡིན། །
（ཁ）



དམིགས་ཡུལ་དེ་དང་མཐུན་པའི་སྦྱང་གཞིའི་སློབ་ཚན་ནི། བརྡ་དག སུམ་
ཅུ་པ། རྟགས་འཇུག སྙན་ངག མངོན་བརྗོད། སྡེབ་སྦྱོར། ཟློས་གར། རྒྱལ་
རབས། ཆོས་འབྱུང་། ལེགས་བཤད། འཕྲིན་ཡིག་རྣམ་བཞག ཡིག་གཟུགས་
ལ། ལཉྫ། ཝརྟུ། ཧོར་ཡིག འབྲུ་ཚ། ཡིག་ཆུང་། ཚུགས་རིང་། ཚུགས་ཐུང་།
ཚུགས་མ་འཁྱུག ནང་དོན་རིག་པའི་སྐོར་ལ། རྗེའི་ལམ་རིམ་ཆེན་མོའི་སྐྱེས་བུ་
ཆུང་འབྲིང་གཉིས་ཆ་ཚང་། གྲུབ་མཐའ་རིན་ཆེན་ཕྲེང་བ། ཐུའུ་བཀྭན་གྲུབ་མཐའ།
སྒྲའི་སྐོར་ལ། མཚམས་སྦྱོར་ལྔ་པ་རི་མོ་དང་བཅས་པ་ཆ་ཚང་། སྨན་གྱི་སྐོར་
ལ། རྩ་རྒྱུད་སྡོང་འགྲེམས། རྩིས་དཀར་ནག་གི་སྔོན་འགྲོ་སོགས་བཅུ་ཕྲག་རིག་
པའི་གནས་ཀུན་ལ་སློབ་སྦྱོང་གནང་དགོས། ལོ་ལྔའི་ཡུན་ཚད་ཀྱི་སློབ་སྦྱོང་འདི་
ནིསློབ་གཉེར་ཁང་འདིའི་སློབ་སྦྱོང་གི་དངོས་གཞི་ཡིན་ལ། སྔོན་འགྲོའི་སློབ་སྦྱོང་
ལའང་རིམ་པ་གཉིས་ཙམ་ཡོད། སློབ་ཚན་དེ་དག་བོད་གནའ་རབས་སྲོལ་རྒྱུན་
གྱི་གཞུང་ལུགས་ཆེན་མོ་རྣམས་ཀྱི་རྒྱ་འགྲེལ་དང་བོད་འགྲེལ་གང་མང་ཞིག་གཙོ་
བོར་བཟུང་ཡོད། སྦྱངས་པ་གནད་དུ་ཐིགས་པ་ཡོང་ཐབས་སུ་སྤྱི་སྲོལ་ལྟར་ཡིག་
ངག་གཉིས་ཀྱི་རྒྱུགས་སྤྲོད་རིམ་པའང་མི་ཉུང་བ་ཞིག་ཡོད། སློབ་པ་མཐར་སོན་
པའི་མཐའ་མའི་རྒྱུགས་སྤྲོད་ཀྱི་ཁོངས་སུ་སློབ་ཐོན་པ་རེ་རེའི་ངོས་ནས་སུམ་ཅུ་པ་
དང་རྟགས་འཇུག སྙན་ངག་གསུམ་ལ་དཔྱད་རྩོམ་རེ་འབྲི་དགོས་པའི་སྒྲིག་སྲོལ་
ཡོད་པ་ལྟར། སློབ་ཐོན་པ་སྔ་ཕྱི་རིམ་པས་རྩོམ་རྒྱུགས་སུ་བྲིས་དང་འབྲི་མུས་ཀྱི་
དཔྱད་རྩོམ་རྣམས་སྤྱིར་བོད་ཀྱི་རིག་གནས་ཉམས་པ་སླར་གསོ་དང་མི་ཉམས་གོང་
སྤེལ་གྱི་ཞབས་འདེགས་སུ་འགྱུར་རེ་དང་། ཁྱད་པར་འདི་གའི་སློབ་གཉེར་བ་རྣམས་
ཀྱི་སྦྱང་བརྩོན་དང་ཤེས་ཚད་ཡར་རྒྱས་འགྲོ་ཐབས་ལ་དམིགས་ཏེ་ཕྱོགས་བསྒྲིགས་
ཀྱིས་དཔར་འགྲེམ་ཞུས་པ་ཡིན་ལ། དེབ་ཕྲེང་དང་པོ་འདིར་སྐབས་དང་པོའི་རིག་
（ག）



གནས་རབ་འབྱམས་པ་(༡༩༩༦ལོའི་སློབ་ཐོན་པ།)རྣམས་ཀྱི་དཔྱད་རྩོམ་ཁག་ཉི་ཤུ་རྩ་
གསུམ་བཀོད་ཡོད། རྩོམ་པ་པོ་འགས་སྙན་ངག་གི་དཔྱད་རྩོམ་ཚབ་ཏུ་སྙན་རྩོམ་
སོགས་བྲིས་པའང་རེ་ཟུང་ཡོད། སློབ་གཉེར་ཁང་འདི་གསར་ཚུགས་ཡིན་པས་སློབ་
མ་རྣམས་རིག་པའི་གཞུང་ལུགས་སྤྱི་དང་ལྷག་པར་རྩོམ་འབྲི་བྱེད་སྟངས་ལ་སྦྱངས་
པ་དམན་གཤིས། དཔྱད་གཞི་གང་ཞིག་གི་གནད་དོན་ངོ་མར་རིག་པས་དཔྱད་པ་
གཏོང་ལུགས་དང་། རང་གི་ལྟ་ཚུལ་གང་ཡིན་པ་དེ་ལུང་རིགས་ཀྱིས་གཏན་ལ་
འབེབས་སྟངས། རྩོམ་ཁོག་སྒྲིག་ཚུལ། ཚིག་སྦྱོར་སྤེལ་སྟངས་སོགས་གང་ཅིར་
ཞན་ཆ་མི་ཉུང་བ་ཞིག་ཡོད་ནའང་རྩོམ་པ་པོ་སོ་སོས་སློབ་གཉེར་མཐར་ཕྱིན་པའི་
སྐབས་སུ་རྒྱུགས་ཀྱི་ངོ་བོའི་ཐོག་ནས་གཞན་གྱིས་རམ་འདེགས་མེད་པར་རང་རང་ ་
གི་མཁྱེན་དཔྱོད་ཀྱི་རྩལ་ལ་བརྟེན་ནས་བྲིས་པ་ཤ་སྟག་ཡིན་པས། དེ་ལྟ་བུའི་རང་
སྟོབས་ཀྱི་ཡོན་ཏན་དེ་ལ་བསྒྲུན་དུ་མེད་པའི་རིན་ཐང་ཞིག་ཡོད་པར་ངོས་འཛིན་བྱེད་
ཀྱི་ཡོད།
དེ་བཞིན་དུ་འདས་པའི་ལོ་མང་རིང་གི་རྒྱུགས་སྤྲོད་ཀྱི་སྐབས་སོ་སོར་བྲིས་
པའི་སློབ་མ་རྣམས་ཀྱི་སྙན་རྩོམ་བཅད་ལྷུག་ཁག་ཀྱང་རྒྱུགས་ཀྱི་བྲི་ཤོག་ནས་ཁོལ་
ཕྱུང་གིས་ཕྱོགས་བསྒྲིག་ཅིག་ཀྱང་ཞུ་འཆར་ཡོད། དེས་ན་རྩ་ཆེའི་རིན་ཐང་དེ་དང་
རྒྱུགས་ཀྱི་ངོ་བོ་བཅས་མ་བརླགས་པར་གསོན་པོར་གནས་ཐུབ་པ་དང་མཐོང་ཐུབ་
པ་བྱུང་ན་དགེ་མཚན་ཆེ་བར་བརྟེན་རྩོམ་ཡིག་ཁག་གི་ཚིག་དོན་གྱི་ཆ་ལ་བཟོ་བཅོས་
དང་སྣོན་འཕྲི་གང་ཡང་བྱས་མེད། །
མཐའ་དོན་བོད་ཀྱི་རིག་གནས་བསྐྱར་དར་གྱི་མྱུ་གུ་འབུས་བཞིན་པའི་སྐབས་
འདིར། བོད་ཕྱི་ནང་གཉིས་དང་ལྷག་པར་རང་དབང་ལུང་པར་བཞུགས་པ་རྣམས་
ཀྱིས་མྱུ་གུ་འདི་ཉིད་རྒྱས་ཤིང་སྨིན་ཐུབ་པའི་ཐབས་ཤེས་སྒོ་གང་ས་ནས་གནང་དགོས་
(ང）



པ་ནི་ཤིན་ཏུ་གལ་ཆེ་བའི་རང་འཁྲིའི་ལས་འགན་ཞིག་ལ་སོང་། ང་ཚོས་ཀྱང་འགན་
དེའི་ཆ་ཤས་བླངས་པའི་ཚུལ་དུ། རྒྱ་ཆུང་ཡང་ནུས་པ་མི་ཆུང་བའི་ལས་དོན་འདིའི་
རིགས་ཆེད་དུ་གཉེར་ནས་བསྒྲུབས་པ་ཡིན་མོད། འོན་ཀྱང་ང་ཚོར་ཉམས་མྱོང་
དང་ཤེས་ཡོན། དཔལ་འབྱོར་གྱི་མཐུན་རྐྱེན་ཧ་ཅང་ཞན་པས་མ་འགྲིགས་པ་དང་
མ་འཐུས་པའི་སྐྱོན་ཡོད་ནའང་དེར་ངོ་ཚ་ཁ་སྐྱེངས་ཀྱིས་འཁུམས་ནས་མ་བསྡད་
པར་མཁྱེན་ལྡན་རྣམས་ལ་གཟིགས་མོའི་ཚུལ་དུ་དཔྱད་རྩོམ་གྱི་དེབ་ཕྲེང་འདི་ཕུལ་
བ་ལགས་ན། ཤེས་ནས་སྨྲ་བའི་གཟུར་གནས་ཀློག་པ་པོ་རྣམས་ཀྱིས་ནོར་འཁྲུལ་
གང་ཡོད་ལ་ཡོ་བསྲང་གིས་ལམ་སྟོན་ཡོང་བའི་རེ་བ་དང་བཅས། འཕགས་ཡུལ་
ཀིརྟིའི་བྱེས་པ་གྲྭ་ཚང་གི་ཆེས་མཐོའི་བོད་ཀྱི་རིག་གནས་སློབ་གཉེར་བའི་རྩོམ་སྒྲིག་
སྡེ་ཚན་ནས། ཕྱི་ལོ་ ༡༩༩༦ ལོ་ཟླ་ ༡༡ ཚེས་ ༡༡ ལ།



དཀར་ཆག
སུམ་ཅུ་པའི་སྐོར།
༡ བོད་ཀྱི་རྣམ་དབྱེ་དང་དེ་ལས་འཕྲོས་པའི་གླེང་མོལ། དཀོན་མཆོག་འཕེལ་རྒྱས། ༡།
༢ བོད་ཡིག་ལ་སྲོག་ཞུཊ་འདོད་མིན་སྐོར་ཅུང་ཙམ་གླེང་བ། དཀོན་མཆོག་དགེ་འདུན། ༡༧།
༣ ཡི་གེ་དང་ལ་དོན་གྱི་སྐོར།
དཀོན་མཆོག་ཡེ་ཤེས། ༣༠
༤ རྣམ་དབྱེ་དང་པོ་དང་བརྒྱད་པའི་སྐོར་རཊ་ཙམ་གླེང་བ། དཀོན་མཆོག་ཚུལ་ཁྲིམས། ༤༣
༥ བོད་ཀྱི་ཡེ་གེའི་ངོ་བོ་འཇོག་ཚུལ་སྐོར་རཊ་ཙམ་གླེང་བ། བློ་བཟང་བསྟན་འཛིན། ༥༦
༦ སུམ་ཅུ་བ་ཞེས་མཚན་ཐོགས་སྟངས་ཅུང་ཙམ་གླེང་བ། དཀོན་མཆོག་བསྟན་འཕེལ། ༧༠
༧ ཡི་གེ་ལ་དཔྱད་པ་བྱིས་པའི་ངང་ཚུལ།
དཀོན་མཆོག་རྒྱ་མཚོ། ༨༤
༨ དབྱངས་གསལ་གཉིས་ཀྱི་སྐོར་ལ་བསམ་འཆར་ཅུང་ཟད་གླེང་བ། བློ་བཟང་དཀོན་མཆོག ༩༩
༩ རྣམ་དབྱེ་གསུམ་པ་ལ་དཔྱད་པ་བྱིས་པའི་དབྱངས་ཆུང་། ཚུལ་ཁྲིམས་རྒྱ་མཚོ། ༡༡༡
J
རྟགས་འཇུག་སྐོར།
༡ ལས་ལ་དཔྱད་པ་ཕྲུ་གུའི་བགོམ་ཚད། ། དཀོན་མཆོག་འཕེལ་རྒྱས། ༡༢༨
༢ སུམ་རྟགས་ལ་དཔྱད་པ་རིག་པའི་མཚོན་ཆ། དཀོན་མཆོག་དགེ་འདུན། ༡༣༢
༣ དངོས་པོ་བདག་གཞན་དང་དུས་གསུམ་གྱི་སྐོར། དཀོན་མཆོག་ཡེ་ཤེས། ༡༤༢



༤ བོད་ཀྱི་སྒྲ་གདངས་རིག་པའི་སྐོར་ཅུང་ཟད་གླེང་བ།
༥ བོད་ལ་དབྱངས་བཞིར་ངེས་པའི་འབེལ་གཏམ།
༦ བདག་གཞན་དུས་གསུམ་གྱི་སྐོར་ལ་ཅུང་ཙམ་དཔྱད་པ།
༧ རྟགས་འཇུག་གི་སྐོར་ཅུང་ཙམ་གླེང་བ།
དཀོན་མཆོག་ཚུལ་ཁྲིམས། ༡༥༣
བློ་བཟང་བསྟན་འཛིན། ༡༦༤
དཀོན་མཆོག་རྒྱ་མཚོ། ༡༧༠
ཚུལ་ཁྲིམས་རྒྱ་མཚོ། ༡༨ ༣
སྙན་ངག་སྐོར།
༡ སྙན་ངག་ཅེས་པའི་མིང་དང་སྙན་རྩོམ་གྱི་རྒྱུ་ཆ་ལས་སྙན་
ངག་གི་གོ་དོན་འཚོལ་བ།
༢ ཚིག་རྒྱན་དང་སྙན་ངག་སྐོར་ཅུང་ཙམ་གླེང་བ།
༣ ཆུང་དུས་ཀྱི་འགྲོ་འདུག (སྙན་སྒྲུང་།）
༤ རང་ཡུལ་གྱི་དཔྱིད་དཔལ།( སྙན་རྩོམ)
༥ བོད་ཀྱི་སྙན་ངག་ལ་སྲོག་ཡོད་མེད་རོབ་ཙམ་དཔྱད་པ།
པ དུས་རབས་གསར་རྙིང་གི་མདུད་པ།
༧ ཕུག་རོན་དང་རྡོ། (སྙན་སྒྲུང་། ）
དཀོན་མཆོག་འཕེལ་རྒྱས། ༡༨༧
དཀོན་མཆོག་དགེ་འདུན། ༢༠༢
དཀོན་མཆོག་ཡེ་ཤེས། ༢༡༠
དཀོན་མཆོག་ཚུལ་ཁྲིམས། ༢༡༥
བློ་བཟང་བསྟན་འཛིན། ༢༢༢
བློ་བཟང་དཀོན་མཆོག ༢༣༤
ཚུལ་ཁྲིམས་རྒྱ་མཚོ། ༢༤༦



བོད་ཀྱི་རྣམ་དབྱེ་དང་དེ་ལས་འཕྲོས་པ།
-
-
，
ས་
བོད་ཀྱི་རྣམ་དབྱེ་དང་དེ་ལས་འཕྲོས་
པའི་གླེང་མོལ།
དཀོན་མཆོག་འཕེལ་རྒྱས།
( སྟག་ཚང་ལྷ་མོ་ཀིརྟི་དགོན།）
༄༅། ཆུ་བོ་དང་ཆུ་ཕྲན་ཁྲི་མ་འབུམ་གྱི་འབབ་རྒྱུན་གཅིག་ཏུ་འཁྱིལ་བའི་
ཆུ་གཏེར་རིང་པོ་སྐ་རགས་ལ་བཅིངས་པའི་བརྟན་གཡོའི་འཇིག་རྟེན་ཆེན་པོ་
ཛམའི་རྐང་འཐུང་གིས་ཉེ་བར་མཚན་པའི་གོ་ལ་རིལ་པོའི་མཐོ་སྒང་དུ། བོད་
ཁམས་ཏེ་གངས་རིའི་མན་ཤེལ་དཀྲིགས་པའི་ཡུལ་གྲུ་འདིར། རང་སྐད་དང་
བསྟུན་པའི་ཡི་གེ་དང་རིག་གཞུང་གི་སྤུས་ཚད་གཞན་ལ་ངོམ་དུ་རི་བ་ཞིག་ཡོད་
པ་ནི་དུས་རབས་བདུན་པའི་ནང་བོད་རྒྱལ་སྲོང་བཙན་སྒམ་པོའི་ལུགས་གཉིས་
ཀྱི་གཟིཊ་རྒྱ་ཡངས་པོའི་འོག་མཛངས་བློན་ཆེན་པོ་ཐོན་མི་ཨ་ནུ་མཆོག་འཇིགས་
རུང་རི་བྲག་གི་འཕྲང་ལམ་བརྒྱུད་ནས་རྒྱ་གར་འཕགས་པའི་ཡུལ་ལ་ཕེབས་ཏེ་
ལེགས་སྦྱར་སྒྲ་རིག་རྒྱ་མཚོར་ཆེད་སྦྱངས་ཀྱིས་མཁས་པའི་ཕུལ་དུ་གྱུར་པ་དང་།
དུས་མཚུངས་སུ་བསྟན་བཅོས་མང་པོས་མགུལ་བ་བརྒྱན་ནས་རང་ཡུལ་ཁ་བའི་
ལྗོངས་སུ་བདེ་བར་འབྱོར་ཏེ་དབྱངས་གསལ་གཏན་འབེབས་ཀྱིས་བོད་ཡིག་
གསར་བཟོ་མཛད་ནས་རྒྱལ་འབངས་རིས་མེད་ལ་ཡི་གེའི་ངོ་བོ་བསླབས་ཤིང་
བརྡ་སྤྲོད་རིག་པའི་བསྟན་བཅོས་བརྒྱད་མཛད་པ་སོགས་ཀྱི་ཕྱག་རྗེས་རླབས་ཆེ་
བའི་འབྲས་རྟགས་ཁྱད་དུ་འཕགས་པ་ཞིག་རེད། སློབ་དཔོན་ཐོན་མིས་བརྗེད་
དུ་ཕངས་པའི་བརྡ་སྤྲོད་ཀྱི་བསྟན་བཅོས་བརྒྱད་མཛད་པ་ལས་དྲུག་ཙམ་ཞིག་མིང་



སུམ་ཅུ་པ་སྐོར།
དང་བཅས་བརླག་པ་ནི་བོད་རྒྱལ་འུ་དུམ་བཙན་གླང་དར་མའི་སྐབས་གསུང་རབ་
དང་སྐུ་རྟེན་རིན་ཐང་བྲལ་བ་ཁག་ཆུར་བསྐྱུར་མེར་བསྲེགས་ཀྱི་དུས་འགྱུར་གྱི་
གནོན་ཤུགས་ཚབས་ཆེ་བའི་འོག་བྱུང་བར་གླེང་ཞིང་། ད་ལྟ་དེ་དག་ལས་སུམ་
ཅུ་པ་དང་རྟགས་འཇུག་གཉིས་ལས་གཞན་ཕྱི་རབས་བོད་མིའི་མིག་བསོད་དུ་གྱུར་
མི་འདུག སྐབས་དེར་ང་ཚོའི་སྤྱི་ཚོགས་ཐོག་ཆོས་ལུགས་དར་སྤེལ་གཏོང་
མཁན་གྱི་རབ་བྱུང་བཙུན་པ་དང་རིག་གཞུང་སྤྱིའི་ཐོག་གྱོང་གུད་ཀྱི་འགྱུར་བ་
གནམ་ས་བླ་འོག་བསྒྱུར་པ་ལྟ་བུ་ཞིག་བྱུང་ཡོད་པ་ནི་གདོན་མི་ཟ། ལོ་རྒྱུས་
རྙོག་འཛིངས་ཅན་གྱི་དུས་རབས་ཀྱི་གད་སྙིགས་དེ་ལྟ་བུའི་ཁྲོད་བརྡ་སྤྲོད་རིག་
པའི་བསྟན་བཅོས་དྲུག་ཙམ་ཞིག་མིང་དང་བཅས་བརླག་པ་ནི་ང་ཚོའི་གྱོང་གུད་
རེད་ལ། ང་ཚོའི་གཅེས་ནོར་ཏེ་སུམ་རྟགས་གཉིས་སྐབས་དེར་ཆུར་མ་ནུབ་
ཅིང་མེར་མ་ལྷུང་བར་ད་ལྟ་མིག་མཐོང་དུ་གྲུབ་པ་ནི་ང་ཚོའི་བསོད་ནམས་ཀྱང་
རེད། དེའི་ཕྱིར་བོད་ཀྱི་རིག་གཞུང་གང་ཞིག་གི་ཐད་འཆད་རྩོད་རྩོམ་གསུམ་
གྱི་ལག་ལེན་ལྷུར་ལེན་པའི་དཔྱོད་ལྡན་པ་དག་བོད་ཀྱི་བརྡ་སྤྲོད་བསྟན་བཅོས་
ཀྱི་བཀས་བཅད་ལས་མི་འདའ་ཞིང་། ཁོང་ཚོས་རིག་པའི་གཞུང་ལུགས་གང་
ཞིག་ངག་གིས་བརྗོད་ཅིང་ཕྱག་གིས་འབྲི་སྐབས་སུམ་རྟགས་གཉིས་ཀྱི་དགོངས་
པ་ཡང་དག་པར་བསྟུན་གང་ཐུབ་བྱེད་པ་ཡིན། བོད་ལ་དྲིན་ཆེ་བའི་སློབ་དཔོན་
ཐོན་མི་མཆོག་གིས་བརྡ་སྤྲོད་བསྟན་བཅོས་ཁག་བརྩམས་གྲུབ་རྗེས་ཀྱི་དུས་རབས་
རིམ་བྱུང་ཁྲོད་བོད་ཀྱི་པཎྜི་ཏ་དང་ལོ་ཙཱ་བ་སོགས་མཁས་གྲུབ་གཉིས་ལྡན་གྱི་རྣམ་
དཔྱོད་ཅན་མང་དག་ཅིག་གིས་སུམ་རྟགས་ཀྱི་རྩ་བ་ལ་ཚིག་དོན་གྱི་འགྲེལ་བ་
མཐའ་ཀླས་ཤིང་། ལེགས་བཤད་ཀྱི་རི་བོ་རྩེག་ཅིང་ཆུ་གཏེར་འཕྱུར་བཞིན་
གདའ། འདིར་སྐབས་སུ་བབས་པ་སུམ་ཅུ་པའི་སྐོར་གྱི་རྣམ་དབྱེ་དང་རྣམ་
དབྱེའི་གྲངས་ཀྱི་ཐད་ལ་བློ་ཁ་ཅུང་ཙམ་ཕྱོགས་ཚེ།
-



པ་
བོད་ཀྱི་རྣམ་དབྱེ་དང་དེ་ལས་འཕྲོས་པ།
སྤྱིར་བཏང་བོད་ཡིག་གསར་གཏོད་པས་བོད་ཀྱི་བརྡ་སྤྲོད་བསྟན་བཅོས་ཁག་
བོད་རང་གི་ཁ་སྐད་ཀྱི་གནས་བབས་དང་བསྟུན་ནས་དབྱེ་བསྡུ་མཛད་ཡོད་པ་ལགས་
ན་བོད་ཀྱི་རྣམ་དབྱེ་དང་དེའི་དབྱེ་བསྡུའང་བོད་རང་གི་སྐད་ཆའི་བབས་དང་སྒོ་བསྟུན་
ཏེ་རྣམ་བཞག་གཏན་ལ་ཕབས་ཡོད་ཅེས་སྨྲ་བཏུབ། དོར་ཞི་གདང་དྲུག་སྙེམས་བློས།
དེ་ཡང་རྣམ་དབྱེ་ཡོད་མེད་དང་རྣམ་དབྱེའི་གྲངས་མང་ཉུང་སྐད་རིགས་སོ་སོ་ལ་
ཡོད་པ་མི་འདྲ་སྟེ།
རྒྱ་གར་ཡི་གེ་ལ་རྣམ་དབྱེ་ཉེར་གཅིག་དང་།
དབྱིན་ཡིག་ལ་རྣམ་དབྱེ་གསུམ་དང་། །
ཨུ་རུ་སུའི་ཡི་གེ་ལ་རྣམ་དབྱེ་དྲུག་དང་། །
རྒྱ་ཡིག་གི་གནའ་ཡིག་ལ་རྣམ་དབྱེ་རྗེས་མཐུན་པ་ཞིག་ཡོད་པར་
འདོད་ཅེས་དང་། ཡང་ཁོང་གིས། བོད་ཡིག་ལ་རྣམ་དབྱེ་དུ་ཡོད་དང་། རྣམ་དབྱེ་
སོ་སོའི་དབྱེ་བ་འབྱེད་ཚུལ་ནི། སྐད་རིགས་གཞན་པའི་ཤན་ཤོར་དུ་མ་བཅུག་པར།
བོད་སྐད་རང་གི་གྲུབ་ལུགས་དང་ཁྱད་ཆོས་མཚོན་ཐུབ་པ་ཞིག་གི་སྟེང་ནས་གཞི་རྩ་འཛིན་
དགོས་སོ་ཞེས་གསུངས་པ་ལྟར། བོད་ཀྱི་རྣམ་དབྱེའང་བོད་རང་གི་ཁ་སྐད་གྲུབ་ལུཊ་
དང་ཁྱད་ཆོས་མཚོན་ཐབས་ཀྱི་སྟབས་བདེའི་རང་བཞིན་ཅན་ཞིག་ཡིན།
དང་པོ། རྣམ་དབྱེ་ངོ་སྤྲོད་ཐེབས་པ་ལ་རྣམ་དབྱེའི་འཇོག་བྱེད་བློ་ལ་ངེས་
དགོས་པས། འདིར་བོད་ཀྱི་བརྡ་སྤྲོད་པའི་དེབ་ཕྲེང་བྱེ་བྲག་པ་རེ་ལས་བརྡ་སྤྲོད་
མཁན་པོ་རང་རང་གིས་མཛད་པའི་རྣམ་དབྱེའི་གོ་དོན་ཁག་ཅིག་དྲངས་ན། དེ་
ཡང་ཨ་ཀྱཱ་ཡོངས་འཛིན་དབྱངས་ཅན་དགའ་བའི་བློ་གྲོས་ཀྱིས། རྣམ་དབྱེ་ཞེས་
པ་ནི་ཆོས་གཉིས་མ་འདྲེས་པར་སོ་སོར་འབྱེད་པར་བྱེད་པའི་སྒྲའི་ཆ་ཤས་སམ་ཚིག་
ཕྲད་ཅིག་ལ་རྣམ་དབྱེ་ཞེས་པ་ཡིན་ཏེ་ཞེས་དང་། མཁས་དབང་ཚེ་ཏན་ཞབས་དྲུང་
དབྱངས་ལྡན་རིག་པའི་འདོད་འཇོས། ཆོས་གང་ཡང་རུང་བ་ཞིག་གི་མིང་ཚིག་



སུམ་ཅུ་པ་སྐོར།
དེ་གཞན་དང་མ་འདྲེས་པར་རྣམ་པར་ཏེ་སོ་སོར་དབྱེ་ཞིང་འབྱེད་ནུས་པའི་སྒྲའི་ཆ་
ཤས་སུ་གྱུར་པའི་ཚིག་ཕྲད་ཅིག་ལ་རྣམ་དབྱེ་ཞེས་བྱ་སྟེ་ཞེས་དང་། དོར་ཞི་གདོང་
དྲུག་སྙེམས་བློས། རྣམ་དབྱེ་ཞེས་པ་ནི་མིང་རྣམས་ཚིག་ཏུ་བསྒྲུབ་པའི་ཚེ། ཚིག་
གི་ཆ་ཤས་སུ་གྱུར་བའི་མིང་སོ་སོའི་བྱེད་ལས་ཀྱི་ངོ་བོ་གཞན་དང་མ་འདྲེས་པར་
གསལ་བར་ཕྱེད་ཅིང་། ཚིག་གི་བསྟན་དོན་ངེས་པར་བྱེད་པའི་ནུས་པ་དང་ལྡན་
པའི་རྐྱེན་ཁྱད་པར་ཅན་སྦྱོར་ཚུལ་གྱི་རྣམ་བཞག་ཅིག་རེད་ཅེས་བརྗོད། རྣམ་དབྱེའི་
གོ་དོན་གོང་མ་ཚོའི་སྟེང་ནས་བལྟས་ན། རྣམ་དབྱེ་ནི་ཆོས་ཕན་ཚུན་མ་འདྲེས་པར་
སོ་སོར་དབྱེ་བའི་སྒྲའི་ཆ་ཤས་ཀྱི་ཚིག་ཕྲད་ཅིག་ལ་ངོས་འཛིན་དགོས་པ་ལྟ་བུར་ཆགས་
འདུག ངོས་འཛིན་དེ་ལྟར་བྱས་ན་ང་ཚོའི་རྣམ་དབྱེའི་ཁྲོད་མིང་ཙམ་བརྗོད་པའི་
རྣམ་དབྱེ་དང་འབོད་པའི་རྣམ་དབྱེ་གཉིས་རྣམ་དབྱེའི་ཁོངས་སུ་གཏོགས་དཀའ་ཞིང་།
དེ་གཉིས་སྒྲའི་ཆ་ཤས་ཀྱི་ཚིག་ཕྲད་གང་ཡང་མིན་པས་རྣམ་དབྱེའི་གྲལ་ནས་ཁོལ་
ཕྱུང་གིས་མ་བསྐྱུར་ཐབས་མེད་ལྟ་བུ་ཡིན།
སྤྱིར་བཏང་རྣམ་དབྱེ་ཞེས་པའི་སྤྱི་མིང་དེར་ནང་གསེས་རྣམ་པར་དབྱེ་སྟངས་
མི་འདྲ་བ་རེ་ཡོད་པས་རྣམ་དབྱེའང་མི་འདྲ་བ་མང་པོ་ཡོད་པ་ཡིན། དེའི་ཕྱིར་རྣམ་
པར་དབྱེ་སྟངས་ཕྱོགས་གཅིག་གིས་རྣམ་དབྱེ་ཡོངས་ཀྱི་གོ་དོན་ལ་མ་ཁྱབ་ཅིང་། རྣམ་
པར་དབྱེ་སྟངས་ཡོངས་རྣམ་པར་དབྱེ་སྟངས་ཕྱོགས་གཅིག་གི་འོག་ཏུ་ཆུམས་དཀའ།
གོང་གི་སྒྲའི་ཆ་ཤས་ཀྱི་ཚིག་ཕྲད་ཅིག་གིས་རྣམ་པར་དབྱེ་སྟངས་དེ་རྣམ་པར་དབྱེ་
སྟངས་ཕྱོགས་གཅིག་ཡིན་སྙམ། དེ་མཚུངས་ང་ཚོའི་རྣམ་དབྱེ་རྣམས་ཀྱི་ནང་ན་
རྣམ་པར་དབྱེ་སྟངས་ལ་ཕྱོགས་ཙམ་ཡང་མི་འདྲ་སའི་ཆེ་ཁག་གཉིས་ཡོད་དེ།
༡ གཅིག་ནི་རྣམ་དབྱེ་དང་པོ་མིང་ཙམ་བརྗོད་པ་དང་རྣམ་དབྱེ་བརྒྱད་
པར་བརྩི་བའི་འབོད་པའི་རྣམ་དབྱེ་གཉིས་ཀྱི་རྣམ་པར་དབྱེ་ཚུལ་ཡིན།
༢ གཅིག་ནི་རྣམ་དབྱེ་གཉིས་པ་དང་། རྣམ་དབྱེ་གསུམ་པ། རྣམ་
4



བོད་ཀྱི་རྣམ་དབྱེ་དང་དེ་ལས་འཕྲོས་པ།
དབྱེ་བཞི་པ། རྣམ་དབྱེ་ལྔ་པ། རྣམ་དབྱེ་དྲུག་པ། རྣམ་དབྱེ་བདུན་པ། ཚེ་སྐབས།
དེ་ཉིད་རྣམས་ཀྱི་རྣམ་པར་དབྱེ་ཚུལ་ཕལ་ཆེར་མིང་དང་ཚིག བྱ་བྱེད། བྱ་ཡུལ་
དང་བྱ་ཚིག་སོགས་ཀྱི་རྣམ་པར་དབྱེ་ཚུལ་ཡིན། །
ཕྲད་རང་དབང་ཅན་དང་གཞན་དབང་ཅན་
གྱིས་བསྡུས་པའི་རྣམ་པར་དབྱེ་བྱེད་ཀྱི་ཕྲད་དམ་རྣམ་དབྱེའི་རྐྱེན་ལ་བོད་ཀྱི་རྣམ་
དབྱེའི་དབང་དུ་བྱས་པའི་ཐུན་མོང་བའི་རྐྱེན་དང་ཐུན་མོང་མ་ཡིན་པའི་རྐྱེན་གཉིས་
ཡོད་དེ། རྣམ་དབྱེ་གཉིས་པ་དང༌། རྣམ་དབྱེ་བཞི་པ། རྣམ་དབྱེ་བདུན་པ། ཚེ་
སྐབས། དེ་ཉིད་བཅས་འཇུག་ཡུལ་ལྔ་ལ་འཇུག་པའི་ལ་དོན་གྱི་ཕྲད་སུ་སོཊ་ཐུན་
མོང་བའི་ཕྲད་དམ་རྐྱེན་དང་། བྱེད་འབྲེལ་གྱི་ཕྲད་ཀྱི་ཀྱིས་སོགས་དང་། འབྱུང་
ཁུངས་ཀྱི་ནས་ལས་གཉིས་བཅས་ཐུན་མོང་མ་ཡིན་པའི་ཕྲད་དམ་རྐྱེན་ཡིན། ཅི་
ཞེ་ན། སུ་སོགས་ལ་དོན་གྱི་ཕྲད་བདུན་པོ་ལ་དོན་གྱི་འཇུག་ཡུལ་ལྔ་ཀར་ཐུན་མོང་
དུ་འཇུག་པ་དང་། ཨི་ལྡན་གྱི་ས་ཡོད་མེད་གཉིས་དང་། རྣམ་དབྱེ་ལྔ་པ་འབྱུང་
ཁུངས་ཀྱི་ནས་ལས་བཅས་ནི་རང་རང་གི་འཇུག་ཡུལ་ཁྱད་པར་བ་རེ་ལས་ཐུན་མོང་
དུ་མི་འཇུག་པས་སོ།
བོད་ཀྱི་རྣམ་དབྱེ་ལ་ཚིག་ཕྲད་ཅན་གྱི་རྣམ་དབྱེ་དང་། ཚིག་ཕྲད་མེད་པའི་རྣམ་
དབྱེ་གཉིས་ཕྱེ་ཆོག་པ་ལས། རྣམ་དབྱེ་དང་པོ་མིང་ཙམ་སྟོན་པ་དང་འབོད་པའི་རྣམ་
དབྱེ་གཉིས་ཚིག་ཕྲད་མེད་པའི་རྣམ་དབྱེ་ཞིག་ཡིན། སྤྱིར་མིང་རྐྱང་ཡོད་ཚད་དང་བྱ་
བྱེད་ལས་གསུམ་སྐུལ་ཚིག་དང་བཅས་པ་རྣམ་དབྱེ་དང་པོའི་ཁོངས་སུ་འདུ། །
འདིར་ཐོག་མར་རྣམ་དབྱེ་དང་པོ་རེད་ཅེས་བརྗོད་ཀྱང་མི་ཆོག་པ་མེད་པའི་
ཁ་སྐད་ཐོག་གི་འདོད་རྗེས་ཀྱི་མིང་མ་དག་པ་འགའི་ནག་ཉེས་ཐེར་འདོན་བྱེད་པར་
འདོད། ཤོད་སྲོལ་ལ་ནོར་ཡོད་ཅིང་འབྲི་སྟངས་ཐོག་ནོར་མེད་པའི་གླེང་འབྲིའི་གནས་
སྐབས་ལྟག་སྤྲོད་དུ་གྱུར་པ་དཔེར་ན། ཡི་གེའི་ཐོག་གྲི་ཞེས་འབྲི་ཡང་། ཁ་སྐད་



-
སུམ་ཅུ་པ་སྐོར།
སྟེང་གྱི་ཞེས་བརྗོད་པ་དང་། དེ་མཚུངས་གྲོ་ལ་གྱོ། གྲོ་མ་ལ་གྱོ་མ། སྐྱག་དྲི་ལ་
སྐྱག་རི། སླེ་བོ་ལ་སེ་བོ། སློག་པ་ལ་སྩོག་པ། བསླངས་ལ་བསྩངས། གྲིབ་མ་ལ་
གྱིབ་མ། གྲོག་མ་ལ་གྱོག་མ། གྲལ་ལ་གྱལ། གྲགས་ལ་གྱགས། གྲང་ལ་གྱང༌།
གྲངས་ཀ་ལ་གྱངས་ཀ། སྐྲ་ལ་སྐྱ། ཁྲིད་ལ་ཁྱིད། ལག་པ་བཀྲུས་ལ་ལག་པ་བཀྱུས།
དགྲ་ཡ་ལ་དགྱ་ཡ། གྲོས་བྱས་པ་ལ་གྱོས་བྱས་པ། འགྲོ་བ་ལ་འགྱོ་བ། ཁྲག་ལ་
ཁྱག བགྲད་ལ་བགྱད། དཀྲིས་ལ་དཀྱིས། སྐྲངས་ལ་སྐྱངས། སྐུད་པ་སྒྲིམ་ལ་
སྐུད་པ་སྒྱིམ། མགྲོན་པུ་ལ་མགྱོན་བུ། ཁྲ་ཁྲ་ལ་ཁྱ་ཁྱ། བཀྲམ་གྱི་སྐུལ་ཚིག་ཁྲོམས་
ལ་ཁྱོམས། ཁ་བཀྲམ་ལ་ཁ་བཀྱམ། བོད་བློན་སྟག་སྒྲ་ཀླུ་གོང་ལ་སྟག་ར་ཀླུ་གོང་།
བླ་བྲང་ལ་ལབ་རང་། སྦྲུལ་ལ་རུལ་ལམ་རུའུ་ཞེས་བརྗོད་པ་སོགས་མིང་འདི་འདྲས་
མཚོན་པའི་ར་བཏགས་དང་ལ་བཏགས་ཅན་མང་པོ་ཞིག་ཨ་མདོའི་ཁ་སྐད་ཐོག་ངག་
གི་བརྗོད་སྟངས་དང་ལག་གི་འབྲི་སྟངས་གཉིས་ཁ་བྲལ་བ་ལྟ་བུ་ཡིན། མིང་འདི་
རིགས་ཨ་མདོའི་ཡུལ་དུ་ཡིག་ཐོག་ནས་འབྲི་བ་ལྟར་ཕལ་ཆེར་ངག་ཐོག་ཏུ་མི་གླེང་
ལ༑ ངག་ཐོག་ནས་གླེང་པ་ལྟར་ཡིག་ཐོག་ཏུ་འབྲི་སྟངས་མེད། ཡིག་ཐོག་གི་ར་
བཏགས་ཅན་མང་པོ་ཞིག་ངག་ཐོག་ཏུ་ཡ་བཏགས་ཅན་དུ་བརྗོད་ཚུལ་འདུག་ཅིང་།
ཞིམ་དྲི་ལ་ཞིམ་རི་བརྗོད་པ་དེ་དྲི་ཞེས་པའི་དྲིའི་ཟུར་གྱི་ད་ཆད་དེ་ར་སྟ་ལ་དབྱངས་
ཨི་སྦྱར་བའི་ཚུལ་དུ་རིས་གོ་ཆོད་ཀྱིས་བརྗོད་པར་གོར་མ་ཆག དེ་བཞིན་སླེ་བོ་ལ་
སེ་བོ་ཞེས་བརྗོད་པ་འང་སླེ་བོའི་ཟུར་གྱི་སེའི་འོག་གི་ལ་ཆད་ནས་སེ་བོ་ཞེས་བརྗོད་
པ་ཡིན། སློག་པ། བསླངས། སླ་སོགས་ལ་སྔོན་གྱི་བརྡ་རྙིང་གི་མདོག་མ་འགྱུར་
བར་རིམ་བཞིན་སྩོག་པ། བསྩངས། སྩ་ཞེས་བརྗོད་སྟངས་ལོགས་ཤིག་ཡོད། སྦྲུལ་
ཞེས་པའི་ར་སྟ་དང་ཞབས་ཀྱུ་ལའང་རུ་ཡིག་ཏུ་བརྗོད་ཅིང་རྗེས་འཇུག་ལ་ཡིག་རང་
སོར་བརྗོད་དེ་སྦྲུལ་ལ་རུལ་ལམ་རུའུ་ཞེས་པའི་གདངས་དེ་དབུས་གཙང་གིས་དབྱངས་
ཨུ་ཞུགས་ཀློག་སྟངས་ལྟར་དིང་སང་ཨ་མདོ་ཐེ་བོའི་ཁ་སྐད་དུ་ཁ་རླངས་དང་འགྲོགས་



བོད་ཀྱི་རྣམ་དབྱེ་དང་དེ་ལས་འཕྲོས་པ།
ནས་ཐོན་གྱིན་ཡོད། དབུས་ཁུལ་ལམ་ལྷ་ས་པའི་ཁ་སྐད་དུའང་དེ་འདྲ་མེད་པ་མིན་
ཏེ༑ འདིར་ཀ་ཁ་ག་ང་བཞི་འབྲེལ་བའི་མིང་དཔེར་ན། སྐྱིད་པོ་ལ་སྐྱིད་པོ། ཁྱེད་
རང་ལ་ཁེད་རང་། ཁྱད་མཚར་ལ་ཁད་མཚར། ཁྱི་ལ་ཁི། རྒྱལ་པོ་ལ་རྒྱལ་པོ།
འཕེལ་རྒྱས་ལ་འཕེལ་རྒས། སོགས་དབུས་གཙང་རང་གིས་དབྱངས་བཞི་དང་རྗེས་
འཇུག་ལ་བཅས་ཨ་མདོ་བ་དང་མི་འདྲ་བའི་རྗོད་ཚུལ་ཞིག་ཡོད་པ་ལྟར་བྱས་ན་སྒྲ་
གདངས་ཕ་གི་རང་ཐོན། བརྗོད་སྲོལ་ཡོད་ལ་འབྲི་སྲོལ་མེད་པའི་ཐ་སྙད་འདི་རིགས་
ནི་སྐད་གདངས་ཐོག་གི་ཚེག་ཁྱིམ་གཅིག་གི་ཁོངས་ཀྱི་གདངས་ཟུར་ཉམས་པར་བརྗོད་
དབང་གིས་མ་དག་རྒྱུན་འབྱམས་སུ་ཐོན་པ་ཡིན། ཨ་མདོ་བས་གྲོག་མ་ལ་གྱོག་
མ་དང་། ལྷ་ས་བས་ཁྱད་པར་ལ་ཁད་པར་ཟེར་བ་སོགས་ཁོང་ཚོས་བརྗོད་ཉེས་ཡིན།
གལ་ཏེ་ད་དུང་མུ་མཐུད་ནས་འབྲི་གླེང་གི་གནས་སྐབས་ཆ་མི་མཉམ་པའི་ཟུར་ཆག་
འདི་ཚོར་ཆ་འཇོག་གི་རྒྱུན་བསྲིངས་ཚེ། སྐབས་ཤིག་ཏུ་དཔེར་ན། བླ་བྲང་དང་
ལབ་རང་། ཁྱད་མཚར་དང་ཁད་མཚར་སོགས་ཟུར་ཆག་མིན་གཉིས་ཀ་དག་པར་
བརྩི་དགོས་པའི་ཉོག་དྲ་ཞིག་སླེབས་མི་སྲིད་པ་མིན། བླ་བྲང་དང་ཁྱད་མཚར་ཞེས་
པའི་མིང་འདི་གཉིས་ཀ་བརྗོད་སྲོལ་དང་འབྲི་སྲོལ་གཉིས་ཀར་ཡོད་ཅིང་སྐད་དང་
ཡིག་གཟུགས་ཁ་བྲལ་མེད་པའི་དོན་དངོས་དང་མཐུན་པ་ཞིག་ཡིན། ལབ་རང་དང་
ཁད་མཚར་ཞེས་མདོ་དབུས་སྤྱི་ཚོགས་ཁྲོད་གླེང་སྲོལ་ཡོད་པར་གཞིགས་ན། གླེང་
པ་ནང་བཞིན་འབྲི་སྲོལ་མེད་པ་འདིས་ལབ་རང་དང་ཁད་མཚར་ཞེས་པར་མ་དག་
པའི་རང་མཚང་ཞིག་ངང་གིས་སྟོན་གྱི་ཡོད་དེ། མ་དག་པའི་ཚུལ་ནི། བླ་བྲང་
ཞེས་པའི་བླའི་ཡི་གེ་བརྩེགས་མ་དེ་རྗེས་འཇུག་དང་མིང་གཞིའི་ཚུལ་གྱིས་བརྗོད་པ་
དང་། བྲང་ཞེས་པའི་ར་སྟ་གཅིག་པུ་ལ་རྗེས་འཇུག་ང་བཞག་པའི་ཚུལ་དུ་བརྗོད་
པ་དང་། ཁྱད་མཚར་ཞེས་པའི་ཁའི་ཡ་སྟ་ཆད་ནས་འཁྲུལ་བར་བརྗོད་པས་མ་དག་
པ་ཁོ་ནར་བཤད་ཐུབ། མདོ་སྟོད་མིའི་ཆོལ་ཁའམ་ཁམས་ཀྱི་ཁ་སྐད་ཐོག་ལ་ཡང་



སུམ་ཅུ་པ་སྐོར།
འདི་ལྟའི་ཟུར་ཆག་གི་མིང་ཉོག་ཡོད་སྲིད་ཀྱང་ཁམས་སྐད་ལ་རྒྱུས་ཞན་པས་འབྲིར་
མ་བཏུབ། སྤྱིར་བཏང་ཡིག་སྡེབ་ཁ་སྐད་དང་བསྟུན་ནས་མཛད་པ་ཞིག་ན་ཡིག་
སྡེབ་དེ་གཏན་ཆགས་རང་བཞིན་ཅན་ཞིག་གི་ཐོག་ཁ་སྐད་མཚོན་གྱིན་ཡོད་པ་ལྟར་
ཁ་སྐད་དང་ཡིག་སྡེབ་མཐུན་དགོས་པ་ཡིན། དཔེར་ན། ཡིག་གཟུགས་ཀྱི་རྣམ་
པར་སྐྲ་ཞེས་བྲིས་ཤིང་དེ་ཉིད་ཁ་སྐད་ཀྱི་ལག་ལེན་ཐོག་སྐྱ་ཞེས་ཤོད་རྐྱང་བྱས་ཚེ་
ཡི་གེའི་བསམ་བློའི་འཕྲོ་འདུ་དང་རྗོད་བྱེད་དང་བརྗོད་བྱའི་སྒྲ་གདངས་མཚོན་བྱེད་
ཀྱི་ཡིག་སྡེབ་མཛད་པའི་དགོས་པ་བརླག་པ་ཡིན། དང་ཐོག་ཁ་སྐད་ལ་བསྟུན་ནས་
ཡིག་གཟུགས་ཀྱི་བསྣོལ་སྡེབ་བཟོས་པ་ཡིན་ཡང་ཡིག་སྡེབ་བཟོས་ཚར་ཕྱིན་མི་རབས་
ནས་མི་རབས་བར་གཏན་ཆགས་ཀྱི་རྣམ་པར་གནས་ཐུབ་པས། ཕྱི་རབས་པས་
ང་ཚོའི་རིག་གཞུང་གི་སྲོག་སྙིང་སྟེ་གླེགས་བམ་ལ་བྲིས་ཤིང་དཔར་ཤིང་ལ་བརྐོས་
པར་ཁ་མིག་ཡར་ལྟ་མཛད་དགོས། བོད་མདོ་དབུས་ཁམས་གསུམ་གྱི་རིག་གནས་
པ་གསུམ་ལྷན་ཅིག་ཏུ་འདུ་འཛོམས་སྐབས་ཁ་སྐད་ཐུན་མོང་བ་ཞིག་གིས་ཕན་ཚུན་
གོ་བརྡ་འཕྲོད་ཁག་ཙམ་ཡིན་ཡང་བོད་ཡིག་གི་གནས་བྲིས་ཤིག་བཀླག་ན་གོ་བ་ཆ་
མཉམ་དུ་ལེན་ཐུབ་པའི་གནས་ཚུལ་འདིས། ང་ཚོའི་སྤྱི་ཚོགས་སྟེང་བོད་ཀྱི་ཡིག་
གཟུགས་ཀྱི་བསྣོལ་འཁྱུག་གཅིག་གྱུར་ཡིན་པ་དང་གོམས་སྲོལ་གྱི་ཁ་སྐད་གཅིག་
གྱུར་མིན་པའི་གནས་ཚུལ་ཁྱད་མཚར་པོ་ཞིག་ཆགས་ཡོད་པ་མཐོང་ཐུབ། གལ་
ཏེ་ང་ཚོར་ཡུལ་མི་རང་བཞིན་པའི་སྐད་ལྟར་ཐུན་མོང་གི་ཁ་སྐད་སྤུས་གཙང་ཞིག་
དགོས་ན། རང་རེའི་ཁ་སྐད་དེ་གཅིག་གྱུར་རང་བཞིན་ལྡན་པའི་ཡིག་གཟུགས་
ཀྱི་བསྣོལ་འཁྱུག་ལ་བསྟུན་གང་ཐུབ་བྱས་ནས་ཡིག་སྡེབ་དང་ཁ་སྐད་ཁ་མི་འབྲལ་
ཐབས་ལ་འབད་དགོས་སྙམ། །
གོང་གསལ་ལྟར་ང་ཚོའི་སྐད་ཆའི་ཁྲོད་ངག་ཐོག་ཏུ་བརྗོད་པ་བཞིན་ཡིག་ཐོག་
ལ་འབྲི་སྟངས་མེད་ཅིང་། ཡིག་ཐོག་ཏུ་འབྲི་བ་བཞིན་ངག་ཐོག་ནས་བརྗོད་སྟངས་



བོད་ཀྱི་རྣམ་དབྱེ་དང་དེ་ལས་འཕྲོས་པ།
ཉུང་བའི་མིང་རྐྱང་དང་བྱ་ཚིག་དེ་རིགས་ལ་ཡིག་སྡེབ་དང་སྐད་ཆའི་གནས་སྐབས་
ཁ་བྲལ་ཏེ་སོ་སོར་གྱུར་ཡོད་པ་དེ་བཟང་པོ་ཞིག་མིན། མིང་ཡིག་འདི་ཚོ་ང་ཚོའི་
ཞིང་འབྲོག་གི་ཡུལ་ལུང་རེ་རེའམ་ཆོལ་ཁ་རེ་རེའི་ངག་ཐོག་གི་བརྗོད་སྟངས་ཁོ་ནའི་
སྟེང་མ་དག་རྒྱུན་འབྱམས་ཀྱིས་གོམས་སྲོལ་དུ་ཆགས་པ་ཡིན་ཞིང་། བོད་ཀྱི་དབང་
དུ་བྱས་པའི་སྐད་རིགས་བཞིའི་ནང་གི་ཟུར་ཆག་ལ་གཏོགས་པ་ཡིན། ཟུར་ཆག་
གི་སྐད་ནི་ང་ཚོས་བླང་དོར་གཉིས་ལས་དོར་བྱར་འཛིན་དགོས་ཏེ། གསེར་ཏོག་
སྐྱེ་ཕྲེང་ལྔ་པ་བློ་བཟང་ཚུལ་ཁྲིམས་རྒྱ་མཚོས་མཛད་པའི་སུམ་རྟགས་ཀྱི་མཆན་འགྲེལ་
ངོ་མཚར་འཕྲུལ་གྱི་ལྡེ་མིག་ཏུ། ད་ནི་ཟུར་ཆག་ཅུང་ཟད་བཤད་ན། སྤྱན་རས་
གཟིགས་ཀྱི་འདུལ་ཞིང་སྟོད་དབུས་གཙང་རུ་བཞི། སྨད་མདོ་ཁམས་སྒང་དྲུག བྱང་
ཧོར་ཡུལ་རྣམས་སུ། བརྗོད་བྱའི་ཡི་གེའི་ཚོགས་པ་ལ་མི་འདྲ་བ་མེད་ཀྱང་། རྗོད་
བྱེད་ཀྱི་ངག་ལ་མི་འདྲ་བའི་ཡ་མ་ཟུང་སྣ་ཚོགས་པ་ཡོད་དེ་ཞེས་པ་དང་། ཡང་ཕྲག་
དོག་ལ་ཕ་ར་དོག ཕྲ་རྒྱས་ལ་ཕ་ར་རྒྱས་ཞེས་པ་ཀློག་དག་ན། ཁྲོ་བ་ལ་ཁ་རོ་བ།
དྲ་བ་ལ་ད་ར་བ་ཞེས་བརྗོད་དགོས་ཀྱང་དེ་ལྟར་མི་བརྗོད་པ་དེ་གང་ཡིན་ཞེས་གསུངས་
པ་དང་། མཁས་དབང་ཚེ་ཏན་ཞབས་དྲུང་ཚང་གིས་མཛད་པའི་སུམ་རྟགས་ཀྱི་
རྣམ་བཞག་རྒྱ་ཆེར་བཤད་པ་ཐོན་མིའི་ཞལ་ལུང་རྟགས་འཇུག་སྐབས་ཀྱི་རྗེས་འཇུག་
རྣམས་དགོས་པ་ཅིའི་འཇུག་པའི་མཐའ་དཔྱོད་ལས། འདིར་ལེགས་སྦྱར་དང་ཟུར་
ཆག་གི་སྐད་ཅེས་སོ་སོར་བསྟན་པའི་དགོས་པ་ནི་སྔ་མ་དོན་དུ་གཉེར་བྱ་དང་། ཕྱི་
མ་ནི་སྤོང་ཅི་ཐུབ་བྱེད་དགོས་ཏེ་ཞེས་པ་དང་། ཡང་། བླུན་པོའི་གྲོང་ཚིག་ཅེས་
པ་མས་འཕུལ་དང་འས་འཕུལ་ནོར་བ་དང་། ཡ་སྟ་དང་ར་སྟ་ནོར་བ་དང་། ལུང་
པ་ཀུ་ཀློག་སོ་སོའི་ཕལ་སྐད་འདྲེས་པ་སོགས་རྒྱ་ཆེར་གསུངས་པ་དེ་དག་ཤེས་དགོས་
པ་ཤ་སྟག་ཡིན་པར་མ་ཟད། སློབ་དཔོན་ཐོན་མིའི་མཁྱེན་རབ་ཀྱི་རྣམ་པར་དཔྱོད་
པས་གཏན་ལ་ཕབ་པའི་སུམ་རྟགས་ཀྱི་དགོངས་པ་དང་མཐུན་པའི་མིང་ཚིག་ཕྲ་ཞིང་
+
：



སུམ་ཅུ་པ་སྐོར།
ཞིབ་པ་རྣམས་དང་། ཡི་གེ་སོ་སོའི་སྐྱེ་གནས་དང་མཐུན་པའི་གདངས་དག་པ་དར་
སྤེལ་བྱེད་པའི་གོ་ཆ་བཙན་པོ་བགོ་བ་ལ་བརྩོན་པར་རིགས་སོ་ཞེས་དང་། རྡོ་བྲག་
རྒྱལ་ཁམས་པ་དགེ་ཆོས་ཀྱིས། སྐད་ཡིག་སོ་སོར་གྱེས་པས་བསམ་འཁྱེར་དང་སྤྱོད་
ལམ་སོགས་ཀྱང་ཐ་དད་དུ་སོང་སྟེ་མཐར་བོད་ཀྱི་རིགས་དང་རྒྱལ་ཁམས་རྩ་བ་ཉིད་
ནས་སིལ་བུར་འཐོར་བའི་རྐྱེན་དུ་འགྲོ་བ་ལགས་ཞེས་སོགས་གསུངས་པ་ལྟར་ཡི་
གེ་དང་མིང་ཚིག་གསོག་སྡེབ་ཀྱིས་འགྲུབ་པའི་ངག་བརྗོད་ཁ་སྐད་དང་། དེ་མཚོན་
བྱེད་ཀྱི་ཡི་གེའི་གཟུགས་རིས་གཉིས་སོ་སོར་གྱེས་མི་ཉན་པར་ངག་གིས་བརྗོད་པ་
དེ་ལག་གིས་འབྲི་སྟངས་ཡོད་ལ། ལག་གིས་འབྲི་བ་དེ་ངག་གིས་བརྗོད་སྟངས་ཀྱང་
ཡོད་པའི་སྐད་ཆ་དང་ཡིག་གཟུགས་གཅིག་གྱུར་ཞིག་ཡོང་ཐབས་ལ་ངག་གི་ཕྲེང་
བའི་ཁ་སྐད་འགྲུབ་པར་མེད་དུ་མི་རུང་བའི་མིང་དང་ཚིག་གི་ཚེག་ཁྱིམ་རེ་རེ་ནས་
མ་འཁྲུལ་བར་བརྗོད་དགོས་པ་ཡིན། ཁད་མཚར་ཞེས་པ་བརྗོད་པ་ལས་མི་འབྲི་
བ་ནི་དོན་ངོ་མའི་ཁྱད་མཚར་ཞེས་པ་བརྗོད་སྟངས་ཇི་བཞིན་མ་ཐོན་པས་ཡིན་པ་
མ་ཟད། འབྲི་བརྗོད་ཆ་མི་མཉམ་པའི་ཟུར་ཆག་ཏུ་གཏོགས་པ་ཁྱི་ལ་ཁི་དང་། རྒྱལ་
པོ་ལ་རྒལ་པོ་ལྟ་བུ་སྐད་ཆའི་ཁྲོད་བེད་སྤྱོད་ཇི་ཙམ་བྱས་པ་དེ་ཙམ་གྱིས་ཁ་སྐད་ཀྱི་
དུམ་བུ་དེ་ལ་ལྷད་བརྒྱབ་པ་ཡིན། བླ་བྲང་ཞེས་པར་འབྲི་གླེང་གཉིས་ཀའི་སྲོལ་ཡོད་
པ་ནི་དོན་དངོས་དང་མཐུན་པས་བརྗོད་སྟངས་འགྲིག་པ་ཡིན། །
ད་ནི་རྣམ་དབྱེ་གཉིས་པ་སོགས་སྟོན་ཕྱིར་ཕྲད་དང་ལྡན་པའི་རྣམ་དབྱེ་དང་
ཕྲད་མེད་པའི་རྣམ་དབྱེ་ཕལ་ཆེར་ཅིག་ཆར་དུ་བསྟན་པའི་དཔེར་བརྗོད་ཅིག་རང་
ཉིད་ཀྱིས་༧གོང་ས་མཆོག་ལ་ངག་ཕྱག་འབུལ་བའི་ཚུལ་དུ་དཔེར་ན།
ཞི་བསིལ་བཤུལ་རིང་གཅིག་པུར་ཕེབས་པ་འཛམ་བུ་མངོན་ལྡེམ་གླིང་
གིས་སྒྲོག །མཐའ་ཀླས་འགྲོ་བར་ཐུབ་གསུང་འཆད་བཞིན་སྙོམས་
10



.
, ::
བོད་ཀྱི་རྣམ་དབྱེ་དང་དེ་ལས་འཕྲོས་པ།
གཟིགས་མིག་ལས་སྤྱན་ཆབ་ཤོར། །ཞི་བདེའི་བྱ་དགའ་ཕྱག་ཏུ་རབ་
མཛེས་གངས་ཅན་མགོན་པོའི་སྒྱུ་འཕྲུལ་གར། །བོད་ཁམས་བསོད་
ནམས་ཟོང་གིས་ཁུགས་པ་སྤྲོ་དགའི་སྙིང་པོར་སོམས་ཤིག་ཀྱེ།
ཞེས་ཚིགས་བཅད་ཤོ་ལོ་ཀ་
འདིའི་ཟུར་གསལ་དུ་༧གོང་ས་མཆོག་འཚེ་མེད་ཞི་བའི་ལམ་ལ་ཕེབས་པ་རྣམ་དབྱེ་
གཉིས་པ་དང་། འཛམ་བུ་གླིང་གིས་༧གོང་ས་མཆོག་གི་མཚན་སྙན་སྒྲོགས་པ་རྣམ་
དབྱེ་གསུམ་པ་དང་། ༧གོང་ས་མཆོག་གིས་འགྲོ་བ་མཐའ་ཀླས་པའི་རྒྱུད་སྨིན་པའི་
ཕྱིར་ཐུབ་པའི་གསུང་རབ་འཆད་པ་རྣམ་དབྱེ་བཞི་པ་དང་། ༧གོང་ས་མཆོག་གསུང་
ཆོས་སྐབས་མཚམས་རེར་ཀུན་མཁྱེན་ཉི་མའི་གཉེན་གྱི་གསང་བ་གསུམ་གྱི་མཁྱེན་
ཡོན་དྲན་བཞིན་པའི་ཐོག་སྤྱན་ལས་སྤྱན་ཆབ་ཤོར་བ་རྣམ་དབྱེ་ལྔ་པ་དང་། ཞི་བདེའི་
བྱ་དགའམ་ཞི་བདེའི་རྟགས་མ་ཞེས་པ་ཨི་དང་ལྡན་པའི་རྣམ་དབྱེ་དྲུག་པ་དང་། ཕྱི་
མོ༡༩༨༩ཟླ་༡༣ཚེས་༡༠ལ་ནུབ་གླིང་སྟོབས་ལྡན་རྒྱལ་ཁབ་ནོར་ཝེའི་རྒྱལ་ས་ཨོསེ་
ལོ་ནས་ྋགོང་ས་མཆོག་འཛམ་གླིང་ཞི་བདེའི་དེད་དཔོན་དུ་གྱུར་པ་མཚོན་ཕྱིར་ཞི་
བདེའི་རྟགས་མ་བསྩལ་པ་༧གོང་ས་མཆོག་གི་ཕྱག་ཏུ་འོད་ཆེམས་ཆེམས་སུ་འཛམ་
གླིང་གི་གསར་འགྱུར་ཁྱབ་བསྒྲགས་གནང་བའི་རྒྱལ་ཁབ་སོ་སོའི་བརྙན་འཕྲིན་སྡེ་
ཚན་ཁག་ལས་མཐོང་བ་རྣམ་དབྱེ་བདུན་པ་དང་། འཕགས་པ་འཇིག་རྟེན་དབང་
ཕྱུག་སྔོན་གྱི་ཐུགས་བསྐྱེད་སྨོན་ལམ་དང་བོད་ཁམས་ཀྱི་བསོད་ནམས་ཟུང་དུ་སྦྲེལ་
བ་ལས་དུས་མཐའ་འདིར་མིའི་སྲིད་པ་བཟུང་ནས་རྒྱལ་བ་བུ་རམ་ཤིང་པའི་མཛད་
པ་བདག་གིར་བཞེས་པ་ང་ཚོ་ཐམས་ཅད་ཀྱིས་སྤྲོ་དགའི་སྙིང་བོར་སོམས་ཤིག་ཀྱེ་
ཞེས་པ་རྣམ་དབྱེ་བརྒྱད་པའམ་འབོད་པ་གསལ་བྱེད་ཀྱི་སྒྲ་ཡིན་པ་སོགས་ཀློག་པ་
ཙམ་གྱིས་རྟོགས་ཐུབ། བོད་ཀྱི་རྣམ་དབྱེ་དག་གིས་སྙན་རྩོམ་གཅིག་པུའི་ཁྲོད་མ་
ཡིན་པར། ཕལ་སྐད། ཡིག་སྐད། ཆོས་སྐད་བཅས་ཀྱི་ཁྲོད་ཕོན་ཆེར་ཁྱབ་ཡོད།
11



སུམ་ཅུ་པ་སྐོར།
དེའི་ཕྱིར་བོད་ཀྱི་རྣམ་དབྱེའི་དཔེར་བརྗོད་དེ་ཡང་ཁ་སྐད་དམ་ཕལ་སྐད་གཅིག་པུས་
འཇོག་མི་དགོས་པར་ཆོས་སྐད་དང་ཆོས་སྐད་མ་ཡིན་པའི་ཡིག་སྐད་སྙན་རྩོམ་སོགས་
ཀྱི་རྣམ་པས་ཀྱང་འཇོག་སྟངས་ཡོད། དེང་སྐབས་བོད་ཀྱི་བརྡ་སྤྲོད་སྨྲ་བ་མང་ཤོས་
ཀྱིས་གསར་དུ་བརྩམས་པའི་སུམ་རྟགས་དེབ་ཕྲེང་ཁག་ན་རྣམ་དབྱེའི་དཔེར་བརྗོད་
བཞག་པར་ཕལ་སྐད་ཁྲོད་ཀྱི་ཚིག་དུམ་ཐུང་ཐུང་ཞིག་གི་རྣམ་པའི་སྟེང་འཇོག་ཀྱང་
གིས་བྲོ་བ་སྣ་གཅིག་ལས་སྙན་ངག་ཏུ་གྱུར་པའི་ཚིགས་བཅད་རྐང་པ་རིང་ཐུང་མང་
པོའི་རིགས་ཀྱིས་རྣམ་དབྱེའི་དཔེར་བརྗོད་ཆེད་དུ་བཞག་པ་ཕལ་ཆེར་མེད། དཔེར་
ན༑ སྙན་ཚིག་རྩོམ་སྟངས་དེ་མེ་ལོང་མའི་ལུགས་ཀྱི་རྩོམ་སྟངས་གཅིག་པུ་མ་ཡིན་
པར་རྒྱལ་ཁབ་གཞན་གྱི་སྔོན་ཐོན་རྩོམ་རིགས་ལས་གནད་ཡོད་རྩོམ་འབྲིའི་ཤེས་བྱ་
གདམ་གསེས་དང་། བོད་རང་གི་སྙན་ངག་མཁན་རྣམས་ཀྱིས་གསར་རྩོམ་སྣ་ཚོགས་
པའི་སྲོལ་གཏོད་བྱས་ན་བོད་ཀྱི་སྙན་ངག་དེ་སྒོ་གང་ས་ནས་འཐུས་ཚང་ཞིག་ཏུ་འགྱུར་
བ་ལྟར། རྣམ་དབྱེ་ཁག་གི་དཔེར་བརྗོད་ཀྱང་ཚིགས་བཅད་ལྷུག་སྤེལ་གསུམ་དང་
ཞེ་ཕལ་ཆོས་གསུམ་གྱི་སྐད་ཀྱི་ཐོག་འཇོག་སྲོལ་གཏོད་ན་བོད་ཀྱི་བརྡ་སྤྲོད་རིག་པའི་
གནས་བབས་དེ་ཡར་ཐོན་རང་བཞིན་ཅན་ཞིག་ཏུ་འགྱུར་བའི་ཆ་རྐྱེན་བྱེད་སྲིད།
སྤྱིར་རྣམ་དབྱེ་ལས་ཕྲད་དང་ལྡན་པའི་རྣམ་དབྱེ་ཞིག་ཡིན་ཕྱིན་ཕྲད་
དེ་ལ་ལས་འགན་ཞིག་མེད་མི་སྲིད། རྣམ་དབྱེ་འགྲུབ་རྐྱེན་དུ་གྱུར་པའི་ཕྲད་སོ་སོའི་
ལས་འགན་ནི་རྣམ་པར་དབྱེ་བྱའི་ཆོས་གོང་འགབ་མ་འདྲེས་པར་རྣམ་པར་དབྱེ་རྒྱུ་
དེ་རྣམ་དབྱེའི་རྐྱེན་ནམ་ཕྲད་དེའི་ལས་འགན་ཉག་གཅིག་ཡིན། འོན་ཀྱང་། རྣམ་
དབྱེ་གང་ཞིག་གི་དོན་དེ་གཏན་ཆགས་རང་བཞིན་ཅན་ཞིག་ཏུ་སྡོད་མིན་རྣམ་པར་
དབྱེ་བྱའི་ཆོས་སྔ་ཕྱི་གཉིས་ལ་རྣམ་པར་དབྱེ་བྱེད་ཀྱི་ཕྲད་ལྡན་པ་ཙམ་གྱིས་མི་ཆོག་
པར་རྣམ་པར་དབྱེ་བྱའི་ཆོས་སྔ་མར་ཚིག་གྲོགས་ཡོད་མེད་ལ་རག་ལས་པའང་ཡོད་
དེ། དཔེར་ན། ལམ་གཅིག་པུར་ཕེབས་ཞེས་པ་རྣམ་དབྱེ་གཉིས་པར་འགྲོ་དོན་



-
，
，，
，，
་
ས ་
བོད་ཀྱི་རྣམ་དབྱེ་དང་དེ་ལས་འཕྲོས་པ།
རྣམ་པར་དབྱེ་བྱའི་ཆོས་གཅིག་ཅེས་པའི་ཚིག་གྲོགས་སུ་ལམ་ཞེས་པ་ཡོད་པས་ཡིན།
གལ་སྲིད་གཅིག་གི་ཚིག་གྲོགས་སྔ་མ་ལམ་ཞེས་པ་བླངས་ཚེ། གཅིག་པུར་ཕེབས་
ཞེས་པ་བྱ་བྱེད་ཐ་མི་དད་པའི་ལའི་དོན་ཅན་དེ་ཉིད་ལ་གྱུར་ནས་སྔ་མའི་རྣམ་དབྱེ་
གཉིས་པ་ལ་འགྱུར་བ་ཕྱིན་ཚར་བ་ཡིན། རྒྱུ་མཚན་འདིས་རྣམ་པར་དབྱེ་བྱའི་ཆོས་
ཕན་ཚུན་ལ་རྣམ་པར་དབྱེ་བྱེད་ཀྱི་ཕྲད་ལྡན་པ་ཙམ་གྱིས་རྣམ་དབྱེ་གང་ཞིག་གི་དོན་
དེ་འགྱུར་མེད་གཏན་ཆགས་ཤིག་ལ་ཐག་གཅོད་དཀའ་བ་ར་འཕྲོད། ཡང་ཕྲད་
དང་ལྡན་པའི་རྣམ་དབྱེ་ཡིན་ན་རྣམ་པར་དབྱེ་བྱའི་ཆོས་གཉིས་དངོས་སུ་ཐོན་པའམ་
རྣམ་པར་དབྱེ་བྱའི་ཆོས་གཉིས་ཡོད་དགོས་ཏེ། དེ་མེད་ན་ཕྲད་བཞག་པའི་དགོས་
པ་བརླག་འགྲོ་བའི་ཕྱིར་རོ། །
གཉིས་པ། བོད་ཀྱི་རྣམ་དབྱེའི་གྲངས་ནི། ཡོངས་གྲགས་རྒྱུགས་ཆེ་བའི་
བཤད་སྲོལ་ནང་བོད་ཀྱི་རྣམ་དབྱེའི་གྲངས་ལ་བརྒྱད་ཡོད་པ་སློབ་དཔོན་ཐོན་མིའི་
ཐུགས་དགོངས་གཏིང་ཐུག་པ་ཡིན་ཚུལ་ལ་སྔོན་དང་ད་ལྟའི་བརྡ་སྤྲོད་འགྲེལ་སྨྲ་མཁན་
དག་གིས་སྨྲས་དང་སྨྲ་བཞིན་པའི་སུམ་རྟགས་ཀྱི་གླེང་སློང་ནང་རླབས་ལྟར་འཕྱུར་
ཞིང་མེ་ལྟར་མཆེད་བཞིན་ཡོད། བོད་ཀྱི་བརྡ་སྤྲོད་དེབ་ཕྲེང་ཁག་ལས་རྩ་འགངས་
གྲགས་སྙན་གྱི་གཟི་བརྗིད་འཆང་བའི་པྲ་སི་གཉིས་ཀྱིས་གཙོས་བརྡ་སྤྲོད་གཞུང་འགྲེལ་
རྣམས་སུ་བོད་ལ་རྣམ་དབྱེ་བརྒྱད་ཡོད་པའི་བཞེད་ཕྱོགས་ཀྱི་རྒྱབ་རྟེན་དེ་ཐོན་མིའི་
རྩ་ཚིག་གང་ལ་ཁུངས་གཏུགས་པ་ནི། སུམ་ཅུ་པའི་སྐབས་ལ་དོན་གྱི་གྲལ་དུ་ལས་
དང་ཆེད་དང་རྟེན་གནས་གསུམ་དང༌། ཨི་ལྡན་གྱི་ས་ཡོད་མེད་དང་། འབྱུང་
ཁུངས་ཀྱི་རྣམ་དབྱེ། འབོད་སྒྲ་རྣམས་དངོས་བསྟན་དུ་བྱུང་ཡོད་པར་གཞི་བཅོལ་
ནས་རྣམ་དབྱེ་བརྒྱད་དུ་ཐག་གཅོད་ཀྱིན་ཡོད། ང་རང་གི་བལྟ་ཤེས་ཀྱི་རྒྱ་ཆུང་བ་
ལ་མ་ལྟོས་པར་རྣམ་དབྱེའི་གྲངས་ཀྱི་སྐོར་ལ་བསམ་བློའི་ཁྱེར་སོ་ལོགས་ཤིག་སྨྲ་
འདོད་བྱུང་། གང་ཡིན་ཞེ་ན། ང་ཚོའི་སྤྱི་ཚོགས་ཐོག་བརྡ་སྤྲོད་འགྲེལ་སྨྲ་བ་རྣམས་
•
，
་ ,
，
，
，
:



སུམ་ཅུ་པ་སྐོར།
ཀྱིས་ཐོན་མིའི་རྩ་ཚིག་ནང་ལ་དོན་སྐོར།
ལས་དང་ཆེད་དང་རྟེན་གནས་དང་།།
དེ་ཉིད་ཚེ་སྐབས་ལ་སྒྲ་ཡིན།།
ཞེ ས་ལ་དོན་འཇུག་
ཡུལ་དོན་ལྔ་དངོས་བསྟན་དུ་ཡོད་པ་ལས་དེ་ཉིད་དང་ཚེ་སྐབས་གཉིས་བོད་ཀྱི་རྣམ་
དབྱེའི་རྐང་གྲངས་སུ་མ་བགྲངས་པར་འགྲེལ་བརྒྱབ་ཡོད། ངའི་བལྟ་ངོར། ཕྲད་
མེད་པའི་རྣམ་དབྱེ་མིང་རྐྱང་དང་བྱ་བྱེད་ལས་གསུམ་སྐུལ་ཚིག་དང་བཅས་པ་ཁོངས་
སུ་འདུ་བའི་རྣམ་དབྱེ་དང་པོར་བརྩི་བ་དེ་དང་། བརྒྱད་པར་བརྩི་བའི་འབོད་པའི་
རྣམ་དབྱེ་གཉིས་བོད་ཀྱི་རྣམ་དབྱེའི་རྐང་གྲངས་གྲལ་ལ་འཇོག་འཐུས་ན། རྣམ་
པར་དབྱེ་བྱའི་ཆོས་ལ་རྣམ་པར་དབྱེ་བྱེད་ཀྱི་ཕྲད་དམ་རྐྱེན་དང་ལྡན་པའི་ཚེ་སྐབས་
དང་དེ་ཉིད་གཉིས་དེ་ལས་ཀྱང་འཇོག་འོས་སྙམ། དེ་ཉིད་དང་ཚེ་སྐབས་གཉིས་
ལ་ཕྲད་དང་ལྡན་པའི་རྣམ་དབྱེ་གཉིས་པ་སོགས་དང་འདྲ་བར་རྣམ་དབྱེ་ཞིག་གི་ཆ་
ལག་ལྷུ་ཚང་གིས་འགྲིག་ཡོད། སྐབས་འདིར་དྲི་བ་ཞིག་ངོ་འཛུམ་དང་བཅས་སླེབས་
པ་ནི། དེས་ན་ཁྱེད་རང་གིས་རྣམ་དབྱེ་བརྒྱད་ཀྱི་ཐོག་དེ་ཉིད་དང་ཚེ་སྐབས་གཉིས་
བསྣན་ནས་རྣམ་དབྱེ་གྲངས་བཅུར་བསྒྱུར་བ་དེ་སློབ་དཔོན་ཐོན་མིའི་དགོངས་པའི་
ཡང་ཏིག་ཏུ་སྨྲ་རྒྱུ་ཡིན་ནམ་ཞེས་བརྗོད་བྱུང་ན། སྐྱོན་མེད་དེ་སློབ་དཔོན་ཐོན་མིས་
རྣམ་དབྱེ་བརྒྱད་དང་བཅས་འདོད་མིན་གང་ལྟར་ཡང་ལ་དོན་འཇུག་ཡུལ་ལྔ་བསྟན་
པ་དེས་ལ་དོན་གྱི་རྣམ་དབྱེ་ལྔ་བསྟན་པ་ཡིན། དེ་མིན་ན་ལ་དོན་དང་རྣམ་དབྱེ་གཉིས་
ཀར་མུ་བཞི་འཇོག་དགོས་པར་འགྱུར། དེ་ཉིད་དང་ཚེ་སྐབས་རྣམ་དབྱེ་ཡིན་ཏེ།
དེ་ཉིད་ལྟ་བུ་སྤྱིར་བཏང་བྱ་བྱེད་ཐ་མི་དད་ཡིན་ཡང་སྐབས་འདིའི་བྱ་བྱེད་དམ་རྣམ་
པར་དབྱེ་བྱའི་ཆོས་གཉིས་རྣམ་པར་དབྱེ་དོན་ནི། དཔེར་ན། ཆོས་སྐྱབས་སུ་ངེས་
ལྟ་བུའི་སྟེང་ནས་བཤད་ན་སུ་སྒྲས་ཆོས་སྐྱབས་ཡིན་པར་ངེས་པ་དང་། སུ་སྒྲ་མེད་
*** .



,4
ཟ
་༣.
་་
བོད་ཀྱི་རྣམ་དབྱེ་དང་དེ་ལས་འཕྲོས་པ།
ན་ཆོས་ཀྱི་སྐྱབས་གང་ཡིན་པ་ངེས་པ་ལྟ་བུའི་ཁྱད་ཡོད། དེ་མཚུངས་ཚེ་སྐབས་ལའང་
རྣམ་པར་དབྱེ་བྱེད་ཀྱི་ཕྲད་དང་རྣམ་པར་དབྱེ་སྟངས་ངེས་པར་ཡོད་དགོས་ཏེ། དེ་
མིན་ན་ཚེ་སྐབས་ཀྱི་རྣམ་དབྱེའི་དོན་ཕྱིན་ཅི་ལོག་ཏུ་འགྱུར་འགྲོ་བ། དཔེར་ན། སྲོད་
ལ་བདུད་བཏུལ། གུང་ལ་མཉམ་པར་བཞག ཐོ་རངས་ལ་མི་སློབ་ལམ་མངོན་
དུ་བྱས་ཞེས་པར་རིམ་བཞིན་ལ་དོན་མེད་པ་ཡིན་ན་མི་སློབ་ལམ་མངོན་དུ་བྱེད་མཁན་
སོགས་སྲོད་དང་ཐོ་རངས་སོགས་ལ་གོ་དགོས་པ་ལྟ་བུའི་སྐབས་དོན་གཞན་དུ་གྱུར་
པའི་འགྱུར་བ་ཁྱད་མཚར་པོ་རེ་སླེབས་པའི་ཕྱིར་རོ།
འོ་ན་ཁྱེད་རང་གིས་བཤད་བཤད་པའི་མཇུག་ཏུ་རྣམ་དབྱེའི་གོ་དོན་ཅི་འདྲ་
ཞིག་ཏུ་འདོད་དམ་ཞེས་དྲི་ན། ངས། རྣམ་པར་དབྱེ་པའི་མིང་ཚིག་དང་བྱ་བྱེད་
སོགས་ལ་རྣམ་པར་དབྱེ་བྱེད་ཀྱི་རྐྱེན་སྦྱར་ནས་རྣམ་པར་དབྱེ་བའམ། ཡང་ན་ཆོས་
རང་ཉིད་ངག་ནས་བུད་ཙམ་ནས་ཆོས་གཞན་དང་མ་འདྲེས་པར་རྣམ་པར་དབྱེ་བ་
ཅི་རིགས་ཤིག་ཏུ་འདོད་པ་ཡིན་ཞེས་སྨྲ། སྤྱིར་སྐྱེ་བོ་སུ་ཞིག་ཐུན་མོང་དང་ཐུན་
མོང་མ་ཡིན་པའི་རིག་གཞུང་སྤྱི་ལ་གོ་རྟོགས་འབྱུང་ཕྱིར་ཐོས་བསམ་སྦྱངས་བརྩོན་
གྱི་འགྲོས་རིམ་ལ་ཞུགས་པ་དང་། སྦྱངས་བརྩོན་གྲུབ་པའི་གཞུག་ཏུ་རང་གི་འགན་
ཁྲིའི་སྟེང་རིག་གཞུང་འཆད་སྤེལ་དང་ངོ་སྤྲོད་སོགས་ཀྱི་ལས་རིམ་ནང་འཐེན་འཁྱེར་
གྱི་ལྷད་བསྲེ་མི་ཉན། ངས་འདིར་ལྷད་བསྲེ་མི་ཉན་ཞེས་བརྗོད་པ་འདི། དཔེར་
ན༑ ང་ཚོ་ཨ་མདོ་བ་ཡིན་པས་པྲ་ཏིའི་རྗེས་སུ་འབྲང་དགོས་ཞེས་པ་དང་། ཁོང་
ཚོ་དབུས་གཙང་ཡིན་པས་སི་ཏུའི་རྗེས་འབྲང་ཡིན་ཞེས་པ་ལྟ་བུའི་འཆལ་གཏམ་ཉོག་
པོས་མཚོན། མདོར་ན། མཁས་པར་བརྩི་བ་གང་ཞིག་རང་གི་གཉེན་ཉེ་དང་མི་
རབས་སྔ་གཞུག་ཅི་རིགས་ཀྱི་སྒེར་འབྲེལ་རྒྱུ་མཚན་དུ་བྱས་ནས་དེས་གསུངས་ཚད་
ལ་ཞིབ་འཇུག་དང་འབྲེལ་བའི་དཔྱད་གཞིགས་མི་བགྱིད་པར། རང་གི་སྒེར་འབྲེལ་
དེ་རིག་གཞུང་སྤྱིའི་བླ་སྲོག་ཐོག་ཁྱེར་ནས་ཕྱོགས་འཐེན་ཨུ་ཚུགས་ཀྱི་མུར་ལོང་བས་
རྡ-



སུམ་ཅུ་པ་སྐོར།
གླང་མཇུག་བགྱི་མི་ཉན་པ་དེ་ཡིན། གཞི་རྩ་སི་པྲ་གང་ཞིག་གི་རྗེས་སུ་འབྲང་མིན་
དེ་བསམ་གཞིགས་པ་རང་ཉིད་ལ་མངའ་བའི་སྐྱེས་སྦྱངས་ཀྱི་བརྒལ་བརྟག་ཟུང་འབྲེལ་
ཐོག་དཔྱད་བསྡུར་གྱིས་ནུས་པ་གང་ཡོད་འདོན་ཐབས་བྱ་རྒྱུ་དེ་ལག་ལེན་རྨད་དུ་བྱུང་
བ་ཞིག་ཡིན་སྙམ་མོ། །
ལྔ་རིག་རི་བོའི་བོངས་ཚོད་ལ།།
བློ་རིག་དཔྱོད་པས་མ་འཇུག་ན།།
སྔོན་ཐོན་སྙེག་རྗེས་མ་ཟིན་པའི།།
རྗེས་ལུས་མདུད་པ་ག་ལ་ཞིག།



བོད་ཡིག་ལ་སྲོག་ཞུགས་འདོད་མིན།
དཀོན་མཆོག་དགེ་འདུན།
་
བོད་ཡིག་ལ་སྲོག་ཞུགས་འདོད་མིན་སྐོར་
ཅུང་ཙམ་གླེང་བ།
(སྟག་ཚང་ལྷ་མོ་ཀིརྟི་དགོན།）
༄༅། །སྒྲ་དབྱངས་བརྗོད་པ་ཐམས་ཅད་མ་ལུས་སྟོན། །འཇམ་པའི་ཡོན་
ཏན་དཔལ་གྱིས་རབ་ཕྱུག་ཅིང་། ཁམས་དབང་བསམ་པ་རྣམས་དང་རྗེས་མཐུན་
པའི། །དབྱངས་ཀྱི་བདག་ཉིད་དེ་ལ་མགོས་ཕྱག་འཚལ། །
དེ ་ཡང་སྔོན་ནས་ད་བར་བྱུང་དང་འབྱུང་བཞིན་པའི་སུམ་འགྲེལ་མཁན་
པོ་རྣམས་ཀྱིས་རང་རེའི་བོད་ཡིག་ལ་སྲོག་ཞུགས་ཀྱི་རྣམ་བཞག་མི་འདོད་ཅེས་མ་
བགྲོས་ལྟ་བའི་འདུས་མདོ་གཅིག་ཏུ་མཐུན་མོད་ཀྱང་། ཚུལ་དེར་རང་གི་བསམ་
ཚུལ་ཙམ་ཟློ་ན། དང་པོའི་སློབ་དཔོན་ཉིད་ཀྱིས་སྲོག་ཞུགས་ཀྱི་རྣམ་བཞག་མཛད་
པར་མངོན་ཏེ། རྟགས་འཇུག་ལས། མོ་ཡི་ཡི་གེ་མེད་པ་ན། །ཕོ་ཡིག་བརྗོད་པ་
མེད་པར་འགྱུར། ཞེས་གསུངས་པས་ཀྱང་སྲོག་ཞུགས་ཀྱི་རྣམ་བཞག་མཛད་པ་
རང་ཚིག་གིས་གསལ་བའི་ཕྱིར། མ་ཟད་ཕོ་ཡིག་བརྗོད་པ་ལ་མོ་ཡིག་མེད་མི་རུང་
དུ་བསྟན་པ་དེ་ཡི་ཕྱིར་རོ། ཞེས་ཟེར་ན། མོ་ཡི་ཡི་གེ་མེད་པ་ན། །ཕོ་ཡིག་བརྗོད་
པ་མེད་པར་འགྱུར། ཞེས་པའི་གཞུང་འདི་ཡི་གེ་སྤྱིའི་དགོས་པ་བསྟན་པའི་སྐབས་
ཡིན་པ་ལས། བྱེ་བྲག་རང་རེ་བོད་ཡིག་ལ་སྦྱར་དགོས་དོན་ཨེ་ཡོད་སྙམ་པ་སྲིད་
ཀྱང་། ད་བར་བྱུང་བའི་རྟགས་འགྲེལ་གང་དུ་ཡང་འདི་སྐབས་ཀྱི་ཡི་གེ་རང་རེ་
བོད་ཡིག་ལ་ངོས་འཛིན་པ་ལས་སྤྱི་བྱེ་བྲག་གི་རྣམ་དབྱེ་སུས་ཀྱང་མ་བསྟན་པ་དང་།
ལྷག་པར་རྩ་བའི་གཞུང་རྐང་གཉིས་ལ་འགྲེལ་བསྐྱོན་སྐབས་སྔོན་བྱུང་ལོ་པཎ་རྣམས་
ཆེས་ཆེར་མི་མཐུན་པ་ལྟར་སྣང་མོད། དྲིལ་ན་མཐར་ཐུག་བཞེད་སྲོལ་གསུམ་དུ་
17



ས
-
-
-
སུམ་ཅུ་པ་སྐོར།
གྲུབ་པ་གོར་མ་ཆག
༡ ཁ་ཅིག འདི་སྐབས་ཀྱི་མོ་ཡིག་རྗེས་འཇུག་ལ་ངོས་བཟུང་ནས་རྗེས་
འཇུག་བཅུ་བོ་གང་ཡང་རུང་བ་དང་མ་ལྡན་ཚེ་ཕོ་ཡིག་སྟེ་གསལ་བྱེད་རྣམས་ལ་དོན་
སྟོན་པའི་བརྗོད་པ་མེད་པར་འགྱུར་ཞེས་དང་།
༢ ཁ་ཅིག འདི་སྐབས་ཀྱི་མོ་ཡིག་ཅེས་པ་མོ་ཡི་ཡི་གེ་གི་གུ་ཞབས་ཀྱུ་འགྲེང་
བུ་རྣ་རོ་སོགས་ཨཱ་ལི་བཞི་བོར་ངོས་བཟུང་ནས། དེ་བཞི་པོ་མེད་ན་ཕོ་ཡིག་ཀཱ་ལི་
རྣམས་ཁོ་ནས་བརྗོད་པ་མེད་པར་འགྱུར་ཏེ་ཨཱ་ལི་རྣམས་ལ་ལྟོས་པའི་བརྗོད་པ་དེ་
སྙེད་མེད་པའམ་མི་ཚང་བར་འགྱུར་ཞེས་དང༌། །
༣ ཁ་ཅིག དབྱངས་དང་གསལ་བྱེད་ལས་མོ་ཡི་ཡི་གེ་ལ་དབྱངས་ཀྱི་བརྡ་
ཆད་བྱས་པའི་གི་གུ་ཞབས་ཀྱུ་འགྲེང་བུ་རྣ་རོ་སོགས་བཞི་དང་གསལ་བྱེད་ཀྱི་མཐའ་
མ་རྟགས་དང་བྲལ་བའི་ཨ་བཅས་ལྔ་པོ་དེ་རྣམས་གང་ཡང་རུང་བ་ཞིག་མ་ཞུགས་
ན༑ ཕོ་ཡིག་གསལ་བྱེད་རྐྱང་བ་ཉེར་དགུ་བོ་རྣམས་གདངས་ཀྱི་ང་རོ་དང་བྲལ་
བས་བརྗོད་པ་མེད་པར་འགྱུར་ཞེས་འགྲེལ་བ་ལགས་སོ། །
དང་པོ་ལྟར་ན། འོག་ཏུ། ཕོ་ཡིག་དེ་དག་རྣམས་ལ་ཡང་། །འཇུག་པར་
བཅས་པ་མེད་ན་ནི། །མིང་དང་ཚིག་ཀྱང་གསལ་མི་ནུས། ཞེས་གསུངས་པ་དང་
ཟློས་འགྲོ་བས་འཐད་དཀའ། །
གཉིས་པ་ལྟར་ན། རྩ་གཞུང་ལ་སྡེབ་བཅོས་ནས་བདེན་པ་ལྟར་འགྲེལ་ཡང་
འདི་སྐབས་ཀྱི་མོ་ཡིག་ངོས་མ་ཟིན་པར་སྙམ་ལགས། གསུམ་པ་ལྟར་ན། དངོས་
སམ་ཡན་ལག་གམ་གསལ་བྱ་དང་གསལ་བྱེད་དམ་མཚོན་བྱ་དང་མཚོན་བྱེད་བསྲེས་
ནས་བཤད་པར་སྣང་ལ། གལ་སྲིད་འདི་སྐབས་ཀྱི་ཕོ་མོའི་ཡི་གེ་བོད་ཡིག་གི་དབྱངས་
གསལ་ལ་ངོས་འཛིན་དགོས་པར་འདོད་ན། དེ་ཉིད་ཀྱི་དགོས་པ་བསྟན་པ་དང་ལྡན་
དགོས་པ་ནི་རྩ་བའི་དམ་བཅའ་རང་ཡིན་མོད་ཀྱང་། དེ་དང་མི་ལྡན་པའི་ཕྱིར་ཏེ།
18



་
་
བོད་ཡིག་ལ་སྲོག་ཞུགས་འདོད་མིན།
རྩ་གཞུང་ཉིད་དུ། །
མོ་ཡི་ཡི་གེ་མེད་པ་ན། །ཕོ་ཡིག་བརྗོད་པ་མེད་པར་འགྱུར།།
ཕོ་ཡིག་དེ་དག་རྣམས་ལ་ཡང་། །འཇུག་པར་བཅས་པ་མེད་
ན་ནི། །མིང་དང་ཚིག་ཀྱང་གསལ་མི་ནུས། །མིང་ཚིག་གསལ་
བ་མེད་ན་ནི། །དོན་རྣམས་བརྗོད་པ་མི་འགྱུར་རོ། །དེ་ལྟར་
གྱུར་ན་འཇིག་རྟེན་ན། །དོན་མཚོན་བརྗོད་པ་ཀུན་ཀྱང་མེད།།
རིག་བྱེད་སྨྲ་བའང་ཡོད་མི་འགྱུར། །ཉན་ཐོས་རང་རྒྱལ་
སངས་རྒྱས་ཀྱི། །བསླབ་པ་རྣམས་ཀྱང་མེད་པར་འགྱུར།
ཞེས་གསུངས་པ་ལྟར། གང་
དུ་ངོས་བཟུང་བའི་འདི་སྐབས་ཀྱི་མོ་ཡིག་དེ་མེད་པར་གྱུར་ན་ཕོ་ཡིག་གསལ་བྱེད་
རྣམས་ཀྱང་གདང་ས་ཀྱི་ང་རོ་དང་བྲལ་བས་བརྗོད་མེད་དུ་འགྱུར་བ་དང་། ཕོ་ཡིག་
དེ་དག་རྣམས་ལ་ཡང་འཇུག་པ་དང་བཅས་པ་ཞིག་མ་ཞུགས་ན། མིང་ཚིག་ལ་སོགས་
པ་གསལ་བར་མི་ནུས་ལ། མིང་ཚིག་སོགས་གསལ་བར་མེད་ན་དོན་རྣམས་བརྗོད་
པར་ཡང་མི་འགྱུར་བས། དེ་ལྟར་ན་འཇིག་རྟེན་གྱི་དོན་མཚོན་བརྗོད་པ་ཀུན་ཀྱང་
མེད་པར་འགྱུར་བས། དེ་ལ་བལྟོས་པའི་ཕྱི་ནང་ཐུན་མོང་བའི་བཟོ་རྩིས་སྙན་ངག་
སོགས་རིག་བྱེད་སྨྲ་བ་རྣམས་ཀྱང་ཡོད་པར་མི་འགྱུར་ཞིང་། འཇིག་རྟེན་དང་འཇིག་
རྟེན་ལས་འདས་པའི་ཤེས་བྱ་ཐུན་མོང་མ་ཡིན་པའི་ཉན་ཐོས་དང་རང་སངས་རྒྱས་
དང་རྫོགས་པའི་སངས་རྒྱས་ཀྱི་བསླབ་པ་རྣམས་སྟོན་ཞིང་སྨྲ་བའང་མེད་པར་འགྱུར་
འགྲོ་དགོས་པ་ལས། དེ་ལྟར་མ་ཡིན་པ་ནི་མིག་ལྡན་ལ་ལམ་སྟོན་བྱེད་མི་དགོས་
པ་དེ་རེད། དེ་ཕྱིར་འདི་སྐབས་ཀྱི་མོ་ཡིག་ནི་སྤྱི་ཁྱབ་ལ་སྦྱར་དུ་རུང་བའི་ཡི་གེ་ཀུན་
གྱི་མའམ་རྒྱུར་གྱུར་པའི་འགྲོ་བ་ཐམས་ཅད་ཀྱི་ཁམས་དབང་བསམ་པ་རྣམས་དང་
:



སུམ་ཅུ་པ་སྐོར།
མཐུན་པར་རྗེས་སུ་འཇུག་པའི་དབྱངས་ཀྱི་བདག་ཉིད་ཨའི་རྣམ་པར་རོལ་བའི་སེམས་
ཅན་རང་རྒྱུད་ཀྱིས་བསྡུས་པའི་འཇམ་དཔལ་ཡེ་ཤེས་སེམས་དཔའ་དེ་ལའོ། ཕོ་
ཡིག་ནི་སྐྱེ་འགྲོ་མིའི་རིགས་ཀྱི་སྨྲ་སྒོའི་དབང་རྟེན་ལས་བྱུང་པའི་མིང་ཚིག་མཐའ་
དག་གསལ་བར་བྱེད་པའི་གསལ་བྱེད་དམ་ང་རོས་འདོན་པའི་ཡི་གེའི་རྣམ་ཆ་ཐ་
དད་པ་རྣམས་ལ་བྱ། དེས་ན་རང་རེ་བོད་ཙམ་དུ་མ་ཟད་ལས་ཀྱི་ས་ཆེན་པོ་འདིར་
འཚོ་སྡོད་ཀྱི་སྤྱི་ཚོགས་ནང་ཕན་ཚུན་འབྲེལ་འདྲིས་ཀྱི་བསམ་བློ་བརྗེ་རེས་བྱེད་པའི་
སྐད་དང་ཡི་གེའི་རིགས་གྱུར་མཐའ་ཡས་པ་ཞིག་ཡོད་མོད་ཀྱང༌། དེ་དག་ཀྱང་
མཐར་གཏུགས་ན་དབྱངས་གསལ་གཉིས་སུ་མ་འདུས་པ་ནི་མེད། དེར་བརྟེན་ཡི་
གེར་དབྱངས་གསལ་གཉིས་སུ་དབྱེ་བསྡུ་མཛད་པའང་སྐད་ཀྱི་བྱེ་བྲག་དང་སྐབས་
ཐོབ་ལས་སྣ་ཚོགས་པར་འགྱུར་ནའང་རིགས་མཐུན་ཚོགས་པར་བྱས་པའི་དབྱངས་
གསལ་གཉིས་སུ་དབྱེ་བ་ཙམ་གྱི་སྒོ་ནས་ཡི་གེ་མཐའ་དག་བསྡུ་བའི་ཕྱིར་ཡིན་ལགས།
དེ་གཉིས་ཀྱང་མཐར་གཏུགས་ན་སྤྱི་ཁྱབ་ལ་སྦྱར་དུ་རུང་བའི་ཡི་གེ་ཀུན་གྱི་མའམ་
རྒྱུར་གྱུར་པའི་འགྲོ་བ་ཐམས་ཅད་ཀྱི་ཁམས་དབང་བསམ་པ་རྣམས་དང་མཐུན་པར་
རྗེས་སུ་འཇུག་པའི་དབྱངས་ཀྱི་བདག་ཉིད་ཨ་དེར་འདུས་སོ། རྒྱུ་མཚན་ཅིའི་ཕྱིར་
ན༑ སྐད་དང་ཡི་གེའི་རིགས་གྱུར་གྱི་དབྱངས་གསལ་རྣམས་ཨ་དེ་ཉིད་སྲོག་ཏུ་
ཞུགས་པས་བརྗོད་པའི་ཕྱིར། སྐད་རིགས་ཡི་གེ་ཞིག་ཡིན་ཕྱིན་འདིའི་རྩ་བའི་གོམ་
པ་དང་པོ་མ་སྤོས་པ་ཞིག་མི་སྲིད་དེ། འཇམ་དཔལ་མཚན་བརྗོད་ལས།
རྫོགས་པའི་སངས་རྒྱས་ཨ་ལས་བྱུང་། །ཨ་ནི་ཡིག་འབྲུ་ཀུན་གྱི་མཆོག།
དོན་ཆེན་ཡི་གེ་དམ་པ་སྟེ། །ཁོང་ནས་འབྱུང་བ་སྐྱེ་བ་མེད།།
ཚིག་ཏུ་བརྗོད་པ་སྤངས་པ་སྟེ། །བརྗོད་པ་ཀུན་གྱི་རྒྱུ་ཡི་མཆོག།
ཚིག་ཀུན་རབ་ཏུ་གསལ་བར་བྱེད། །
ཅེས་གསུངས་སོ། རྒྱུ་མཚན་དེ་རྣམས་



ས་
ལ་ ་
་
，
，
'.
，
བོད་ཡིག་ལ་སྲོག་ཞུགས་འདོད་མིན།
ལ་བརྟེན་རང་རེའི་བོད་ཡིག་ལ་སྲོག་ཞུགས་ཀྱི་རྣམ་བཞག་འདོད་དགོས་པ་ནི་ཆོས་
ཉིད་ཀྱིས་གྲུབ་པའི་གོ་རིམ་ཞིག་ཏུ་བདག་འཁུམས་སོ།
དེ་ཡང་རང་ཉིད་ཐོག་མར་སྐྱེས་པ་ཉིད་ནས་སྤྱི་ཁྱབ་ལ་སྦྱར་དུ་རུང་བའི་ཡི་
ཞེ་ཀུན་གྱི་མའམ་རྒྱུར་གྱུར་བའི་འགྲོ་བ་ཐམས་ཅད་ཀྱི་ཁམས་དབང་བསམ་པ་རྣམས་
དང་མཐུན་པར་རྗེས་སུ་འཇུག་པའི་དབྱངས་ཀྱི་བདག་ཉིད་ཨ་དེ་རང་རྒྱུད་ལ་ལྷན་
སྐྱེས་སུ་མཆིས་ལ། དེར་བརྟེན་ནས་མིང་ཚིག་རྩོམ་གཞིར་གྱུར་པའི་སྐད་ཀྱི་གདངས་
ཏེ་དབྱངས་གསལ་གྱི་ཡི་གེ་ནི་རང་ཉིད་གང་དུ་འཚོ་སྡོད་བྱེད་པའིསྤྱི་ཚོགས་དེའི་
སྐད་རིགས་ཀྱི་སྨྲ་བརྗོད་མི་ཤེས་པ་ནས་ཤེས་པའི་གོ་རིམ་ནང་བྱུང་བ་ཞིག་སྟེ། དེ་
ནང་འདིའི་གནད་དམ་པ་ངེས་པ་ལ་ཐོག་མར་ཡི་གེའི་སྤྱི་བྱེ་བྲག་གི་བྱུང་འབྲེལ་སོགས་
ལེགས་པར་ངེས་དགོས་པ་ནི་རྩ་བའི་གཞི་དང་བོ་ཡིན་ལ། དེ་ལས་དོན་ཚན་དང་
ཕོ་ཡི་གེ་སྤྱིའི་བྱུང་བ་ལ་གསུམ་སྟེ།
རིགས… ༡ ཡི་གེ་སྤྱིར་བྱུང་བ་དང་། ༢ དབྱངས་བྱུང་བ་དང༌། ༣ གསལ་བྱེད་
བྱུང་བ་སྟེ་གསུམ་མོ།
དང་པོ་སྤྱིར་ཡི་གེའི་བྱུང་ཚུལ་ནི། རྟགས་འཇུག་ལས། དེ་བཞིན་
ཡི་གེའི་འཇུག་ཚུལ་ནི། །སྨྲ་བ་ཀུན་ལ་གནས་གྱུར་ཀྱང་། ཞེས་པ་དང་། ཤེས་
བྱ་ཀུན་ཁྱབ་ལས། སྤྱིར་ཤེས་བྱའི་གཞི་མ་ཡི་གེའི་སྦྱོར་བ་སྟེ། །སྐད་དང་ཡི་
བའི་རིགས་གྱུར་མཐའ་ཡས་ཀྱང་། །རྩ་བ་དབྱངས་གསལ་གཉིས་ཡིན་སྒྲ་ཙམ་ནི།།
རྣམ་སྨིན་སྐྱེས་མིན་རྒྱུ་མཐུན་རྒྱས་བྱུང་འདོད། ཅེས་པ་དང་། རྣམ་འགྲེལ་ལས།
ཡི་གེ་ཀུན་སློང་ཤེས་པ་ལས། །སྐྱེ་ལ་ཤེས་པས་སྒྲ་སྐྱེའོ། །ཞེས་དང་། དཔང་
པོའི་ཚོགས་གསུམ་གསལ་བ་ལས། བརྗོད་འདོད་དབང་གིས་རླུང་གཡོས་ཤིང་།།
དེ་ཡིས་གནས་དང་བྱེད་པ་དང་། །རྩོལ་བ་བསྐྱེད་དེ་དབུགས་དབྱུང་དང་། །ལྷན་
དག་ཡི་གེའི་གདངས་རྣམས་སྐྱེ། ཞེས་དང་། སློབ་དཔོན་ཙནྡྲ་གོ་མིའི་ཡི་གེའི་
༣
**
པ་，
*ཀ་
21



སུམ་ཅུ་པ་སྐོར།
མདོ་ལས། གནས་དང་བྱེད་པ་རྩོལ་བ་རྣམས་ལས་ཡི་གེ་རྣམས་སྐྱེའོ། ཞེས་གསུངས་
པ་རྣམས་མཐར་ཐུག་གཅིག་ཏུ་གྱུར་པ་གོར་མ་ཆག
གཉིས་པ་དབྱངས་བྱུང་ཚུལ་ནི། སུམ་ཅུ་པ་ལས། གང་གིས་སྒྲ་
དབྱངས་ཀུན་གསུངས་པའི། །འཇམ་པའི་དབྱངས་ལ་ཕྱག་འཚལ་ལོ། །ཞེས་
གསུངས་པ་ལྟར། དབྱངས་ཡིག་ནི་འཇམ་དཔལ་གྱིས་ཐོག་མར་གསུངས་པ་སྟེ།
དེ་ཡང་ཇི་ལྟར་གསུངས་པའི་ཚུལ་ནི། འཇམ་དཔལ་དབྱངས་ཞེས་བྱ་བ་ནི་བསྐལ་
བ་དཔག་ཏུ་མེད་པའི་གོང་རོལ་ནས་མངོན་པར་རྫོགས་པའི་བྱང་ཆུབ་བརྙེས་སུ་ཟིན་
ཀྱང་། ས་བཅུའི་བྱང་ཆུབ་སེམས་དཔའ་ལ་སོགས་པའི་ཚུལ་གྱིས་སྒྱུ་འཕྲུལ་ཆེན་
པོས་འཁོར་བ་ཇི་སྲིད་དུ་སངས་རྒྱས་ཀྱི་འཕྲིན་ལས་མཛད་པ་ཞིག་སྟེ། དོན་དམ་
པར་སངས་རྒྱས་ཐམས་ཅད་ཀྱི་ཐུགས་གཉིས་སུ་མེད་པའི་ཡེ་ཤེས་ཀྱི་ངོ་བོ་འཇམ་
དཔལ་ཡེ་ཤེས་སེམས་དཔའོ། དེ་ཉིད་བདེ་བར་གཤེགས་པ་ཐམས་ཅད་ཀྱི་གསུང་
མི་ཟད་པ་རྒྱན་གྱི་འཁོར་ལོའི་རྒྱུར་གྱུར་པ་དང་། དེའི་མཐུས་འཇིག་རྟེན་ཐམས་
ཅད་ཀྱི་སྒྲ་དབྱངས་བརྗོད་པ་མ་ལུས་པ་གསལ་བར་བྱེད་པའི་རྒྱུ་མཚན་དེས་འཇམ་
དཔལ་གྱིས་སྒྲ་དབྱངས་གསུངས་པར་བསྟན་ཏོ།
གསུམ་པ་གསལ་བྱེད་རྣམས་ཇི་ལྟར་བྱུང་ཚུལ་ནི། སྐྱེ་འགྲོ་མིའི་རིགས་
ཀྱིས་སྨྲ་བརྗོད་མི་ཤེས་པའི་དུས་ནས་སྨྲ་བརྗོད་ཤེས་པའི་དུས་རིམ་ངེས་ཅན་ཞིག་
ནང་བྱུང་བ་ཞིག་སྟེ། ཚུལ་ཇི་ལྟར་ན་ཐོག་མའི་དུས་ཀྱི་སྐད་ཀྱི་བརྡ་རྟགས་དེ་ནི་
ཨ་ལྟ་བུའི་སྐད་ཆེན་པོ་ཞིག་རྒྱག་པ་ལྟ་བུའི་བརྡ་ཧ་ཅང་སྟབས་བདེ་ཞིག་ལས་མེད་
སྟབས། དེས་ཕན་ཚུན་སྤྱི་ཚོགས་ཀྱི་བསམ་བློ་མཚོན་པར་བྱེད་མ་ཐུབ་པས་ལག་
པའི་བརྡ་དང་ལུས་ཀྱི་རྣམ་འགྱུར་ལ་བརྟེན་ནས་གོ་བརྡ་སྤྲོད་ཐབས་བྱེད་པ་རེད། ནང་
དོན་གོ་ཐུབ་པའི་སྐད་ཀྱི་སྒྲ་གདངས་དེ་ལ་སྐད་བརྡའམ་སྐད་ཀྱི་བརྡ་རྟགས་ཟེར། ནང་
དོན་གོ་མི་ཐུབ་པའི་ལག་པའི་བརྡ་ལ་བརྟེན་ནས་དོན་སྟོན་པར་བྱེད་པ་ལ་ལག་པའི་



བོད་ཡིག་ལ་སྲོག་ཞུགས་འདོད་མིན།
བརྡ་ཟེར། དེའི་གོ་རིམ་གྱི་འཕེལ་འགྱུར་ནང་འཚོ་བྱེད་ངལ་རྩོལ་གྱི་ཕུང་པོ་ལྔའི་
མྱོང་གྲུབ་ལ་དྲན་བསྐུལ་ཐེབས་ཏེ་ཕན་ཚུན་འབྲེལ་འདྲིས་ཀྱི་དོན་སྟོན་པར་བྱེད་པའི་
ལུས་ཀྱི་རྣམ་འགྱུར་དང་སྐད་སྒྲ་སྣ་ཚོགས་བསྒྲགས་པ་ལས་རིམ་གྱིས་སྐད་སྒྲས་དོན་
སྟོན་པར་བྱེད་པའི་མ་ལག་སྟེ་སྐད་ཆ་ཐོག་མར་བྱུང་བ་རེད། སྐད་ཆའི་ནང་དོན་
ནི་བསམ་བློའི་དྲན་སྒོ་ལས་བྱུང་ཞིང་བསམ་བློའི་དྲན་སྒོ་ནི་ངལ་རྩོལ་གྱི་ལག་ལེན་
ལས་གྲུབ་པ་ཡིན། དུས་ཡུན་རིང་བོའི་ངལ་རྩོལ་གྱི་ལག་ལེན་ཐོབ་པའི་ལུས་ཀྱི་མྱོང་
ཚོར་དང་། ཐུན་མོང་གི་སྣང་ཆ་ཞིག་སྟེ་སྤྱི་འགྲོས་ཀྱི་སྤོམ་སྒྲ་ཞིག་ལ་བརྟེན་ནས་
ཕན་ཚུན་གོ་བརྡ་སྤྲོད་པར་བྱེད་པ་དེ་ནས་བཟུང་། སྤྱི་ཚོགས་འཕེལ་རྒྱས་སུ་འགྲོ་
བ་དང་ཆབས་ཅིག་དར་རྒྱས་སུ་ཕྱིན་ཏེ། ལག་ལུས་ཀྱི་བརྡ་ཐབས་ལ་བརྟེན་མི་དགོས་
པར་ཕན་ཚུན་འབྲེལ་འདྲིས་ཀྱི་བསམ་བློ་བརྗེ་ཐུབ་པའི་སྐད་ཆའི་མ་ལག་ཆ་ཚང་
བའི་སྨྲ་བརྗོད་ཀྱི་རྨང་གཞིར་གྱུར་པའི་མིང་ཚིག་མཐའ་དག་གསལ་བར་བྱེད་པའི་
གསལ་བྱེད་དམ་ང་ས་འདྲེན་པའི་ཡི་གེའི་རྣམ་ཆ་ཐ་དད་པ་རྣམས་བྱུང་བ་ཡིན་
ཞར་ལ་སོ་སོའི་གོ་དོན་དང་དགོས་ཆོས་བྱེད་ལས་བཅས་བརྗོད་ན།
དང་པོ་ཡི་གེའི་གོ་དོན་ནི། སྐད་གདངས་རྩོམ་གཞི་གྱུར་པའི་དབྱངས་
ཀྱི་བདག་ཉིད་དེ་ཡིན་ནོ། ཡི་གེའི་དགོས་ཆོས་ནི། སྤྱི་ཚོགས་འཕེལ་རྒྱས་ཀྱི་ལས་
དོན་ནང་ཕན་ཚུན་འབྲེལ་འདྲིས་ཀྱི་བརྩེ་དུང་མཚོན་ཐུབ་པ་དེ་ཡི་གེའི་དགོས་ཆོས་
སོ། གསུམ་པ་བྱེད་ལས་ནི་དེ་ལྟར་སྤྱི་ཚོགས་ཁྲོད་དུ་ཕན་ཚུན་འབྲེལ་འདྲིས་ཀྱི་བསམ་
བློ་མཚོན་པར་བྱེད་པ་དེ་ཡིན་ལགས། །
གཉིས་པ་དབྱངས་ཀྱི་དོན་ནི། ས་པཎ་གྱིས། བརྗོད་པ་མི་གསལ་
ཞིང་། གསལ་བྱེད་ཀྱི་སྲོག་ཏུ་ཞུགས་པའོ། ཞེས་གསུངས་སོ། གཉིས་པ་དབྱངས་
ཀྱི་དགོས་ཆོས་ནི། སྲོག་མེད་པའི་གསལ་བྱེད་གང་གི་སྲོག་ཏུ་ཞུགས་ནས་སྲོག་ལྡན་



སུམ་ཅུ་པ་སྐོར།
དུ་གྱུར་ནས་བརྗོད་པ་གསལ་བར་སྟོན་དགོས་པའོ།
གསུམ་པ་དབྱངས་ཀྱི་བྱེད་ལས་ནི། དེ་ལྟར་གསལ་བྱེད་ཀྱི་སྲོག་ཏུ་
ཞུགས་ནས་བརྗོད་པ་གསལ་བར་སྟོན་པར་བྱེད་པ་དབྱངས་ཀྱི་བྱེད་ལས་ཡིན།
གསུམ་པ་དང་པོ་གསལ་བྱེད་ཀྱི་གོ་དོན་ནི། དབྱངས་སམ་ང་རོས་འདྲེན་པའི་ཡི་
གེའི་རྣམ་ཆའོ། གཉིས་པ་གསལ་བྱེད་ཀྱི་དགོས་ཆོས་ནི། སྐྱེ་འགྲོ་མིའི་རིགས་
ཀྱི་སྐད་ཆའི་མ་ལག་ཆ་ཚང་བའི་སྨྲ་བརྗོད་ཀྱི་རྨང་གཞིར་གྱུར་བའི་མིང་ཚིག་མཐའ་
དག་གསལ་བར་བྱེད་པའི་གསལ་བྱེད་དམ་ང་རོས་འདྲེན་པའི་ཡི་གེའི་རྣམ་ཆ་རྫོགས་
དགོས་པ་ཉིད་གསལ་བྱེད་ཀྱི་དགོས་ཆོས་སོ། གསུམ་པ་གསལ་བྱེད་ཀྱི་བྱེད་ལས་
ནི༑ དེ་ལྟར་མིང་ཚིག་མཐའ་དག་གསལ་བར་བྱེད་པའི་གསལ་བྱེད་དམ་ང་རོས་
འདྲེན་པའི་ཡི་གེའི་རྣམ་ཆ་བྱེད་པ་ཉིད་དོ། །
དོན་ཚན་གཉིས་པ། བྱེ་བྲག་རང་རེའི་བོད་ཀྱི་ཡི་གེའི་བྱུང་བ་ལ་གསུམ་སྟེ།
༡ དང་པོ་སྤྱིར་བོད་ཡིག་བྱུང་ཚུལ་དང་། ༢ གཉིས་པ་དབྱངས་བྱུང་
ཚུལ། ༢ གསུམ་པ་གསལ་བྱེད་བྱུང་ཚུལ་ཏེ་གསུམ་མོ།།
དང་པོ་བོད་ཡིག་ཇི་ལྟར་བྱུང་ཚུལ་ནི།
རྟགས་འཇུག་ལས། དེབཞིན་ཡི་གེའི་འཇུག་ཚུལ་རྣམས། །སྨྲ་
བ་ཀུན་ལ་གནས་གྱུར་ཀྱང་། །ཞེས་གསུངས་པ་ལྟར་སྤྱིར་ཡི་གེའི་བྱུང་ཚུལ་དང་
འདྲ་བར། རང་ཉིད་གང་དུ་འཚོ་སྡོད་བྱེད་པའི་སྤྱི་ཚོགས་དེའི་སྐད་རིགས་ཀྱི་སྨྲ་
བརྗོད་མི་ཤེས་པ་ནས་ཤེས་པའི་གོ་རིམ་ངེས་ཅན་ཞིག་ནང་བྱུང་བ་ཡིན།
གཉིས་པ་བོད་ཀྱི་དབྱངས་ཡིག་རྣམས་བྱུང་ཚུལ་ནི།
སུམ་ཅུ་པ་ལས། ཨ་ལི་གསལ་བྱེད་ཨི་སོགས་བཞི། ཞེས་
གསུངས་པ་ལྟར། སྤྱིར་ཡི་གེ་ཐམས་ཅད་ལ་སྦྱར་དུ་རུང་བའི་སེམས་ཅན་རང་རྒྱུད་
24



བོད་ཡིག་ལ་སྲོག་ཞུགས་འདོད་མིན།
ཀྱིས་བསྡུས་པའི་ཁམས་དབང་བསམ་པ་རྣམས་དང་མཐུན་པར་རྗེས་སུ་འཇུག་པའི་
དབྱངས་ཀྱི་བདག་ཉིད་ཨ་འདིའི་བྱ་བ་གསལ་བར་མཚོན་པར་བྱེད་པའི་ཨི་སོགས་
བཞི་བྱུང་ངོ༌། །
གསུམ་པ་བོད་ཀྱི་གསལ་བྱེད་བྱུང་ཚུལ་ནི།
སུམ་ཅུ་པ་ལས། ཀཱ་ལི་སུམ་ཅུ་ཐམ་པའོ། ཞེས་གསུངས་
པ་ལྟར། སྤྱིར་གསལ་བྱེད་བྱུང་ཚུལ་དང་འདྲ་བར། སྤྱི་ཁྱབ་ལ་སྦྱར་དུ་རུང་བའི་
དབྱངས་སམ་ང་རོ་དེས་དྲངས་པའི་ཀ་སོགས་ཀྱི་ཡི་གེའི་རྣམ་ཆ་སྟེ། དེ་ཡང་བོད་
སྤྱི་ཚོགས་ཀྱི་ངལ་རྩོལ་ལས་བྱུང་བ་ཞིག་གོ།
ཞར་ལ་སོ་སོའི་གོ་དོན་དང་དགོས་ཆོས་བྱེད་ལས་སོགས་ཅུང་ཙམ་བརྗོད་
ན༑ དང་པོ་ནི་མིང་ཚིག་གཉིས་ཀྱི་རྩོམ་གཞིར་གྱུར་པའི་སྐད་གདངས། གཉིས་
པ་དགོས་ཆོས་ནི། བོད་སྤྱི་ཚོགས་ཀྱི་སྨྲ་སྒོའི་དབང་རྟེན་ལས་བྱུང་བའི་མིང་ཚིག་
གི་གཞིར་འདིང་དགོས་པ་དེ་ཡིན། གསུམ་པ་བྱེད་ལས་ནི། དེ་ལྟར་བོད་སྤྱི་ཚོགས་
ཀྱི་སྨྲ་སྒོའི་དབང་རྟེན་ལས་བྱུང་བའི་མིང་ཚིག་གི་རྩོམ་གཞི་བྱས་ནས་མིང་ཚིག་ལ་
སོགས་པ་རྩོམ་པ་དང་། ཕན་ཚུན་སྒྲ་སྐད་ཀྱི་གོ་བརྡ་སྤྲད་ནས་བླང་དོར་གྱི་ལེགས་
ཉེས་འབྱེད་པར་བྱེད་པ་སོགས་ཡི་གེའི་བྱེད་ལས་ཡིན།
གཉིས་པ་དབྱངས་ཀྱི་གོ་དོན་ནི། གནས་དང་བྱེད་པའི་རྣམ་འགྱུར་མི་གསལ་
ཞིང་གདངས་ཙམ་དང་ང་རོ་ཙམ་ཤས་ཆེ་བའི་ཆ་ནས་བཞག་པའི་ཡི་གེ་ཡིན། གཉིས་
པ་དབྱངས་ཀྱི་དགོས་ཆོས་ནི། གསལ་བྱེད་ལ་རམ་འདེགས་ཀྱིས་སྒྲའི་གདངས་
ཀྱི་ཁྱད་པར་བསྐྱེད་དགོས་པ་ཡིན། གསུམ་པ་དབྱངས་ཀྱི་བྱེད་ལས་ནི། དེ་ལྟར་
གསལ་བྱེད་ལ་རམ་འདེགས་ཀྱིས་སྦྱར་ཚེ་སྒྲའི་གདངས་ཀྱི་ཁྱད་པར་བསྐྱེད་ནས་
མིང་དོན་གྱི་ཁྱད་པར་སྟོན་པ་སོགས་དབྱངས་ཀྱི་བྱེད་ལས་ཡིན་ནོ།
25



སུམ་ཅུ་པ་སྐོར།
གསུམ་པ་གསལ་བྱེད་ཀྱི་གོ་དོན་ནི། གནས་དང་བྱེད་པའི་རྣམ་འགྱུར་གསལ་
ཞིང་མིང་དང་ཚིག་དང་རྗོད་པ་མཚོན་པར་བྱེད་པའི་གཞི་ལ་བྱ། གཉིས་པ་གསལ་
བྱེད་ཀྱི་དགོས་ཆོས་ནི། རང་རེ་བོད་ཀྱི་མིང་ཚིག་བརྗོད་པ་མཐའ་དག་གི་གཞི་བྱེད་
དགོས་པ་སྟེ་གསལ་བྱེད་ཀྱི་དགོས་ཆོས་སོ། གསུམ་པ་གསལ་བྱེད་ཀྱི་བྱེད་ལས་
ནི༑ གོང་ལྟར་བོད་མི་རིགས་ཀྱི་ལྕེ་སྒོའི་དབང་རྟེན་ལས་བྱུང་བའི་མིང་ཚིག་གི་
གཞིར་བྱས་དེ་ཉིད་གསལ་བྱེད་ཀྱི་བྱེད་ལས་ཡིན་ནོ།
དོན་ཚན་གསུམ་པ། ཡི་གེའི་སྤྱི་བྱེ་བྲག་གི་འབྲེལ་བ་བརྗོད་པར་བྱ་སྟེ་ཡངས་
པའི་ས་ཆེན་པོ་འདིར་ལོངས་སུ་སྤྱོད་པའི་སྐྱེ་འགྲོ་མིའི་རིགས་ཀྱི་སྨྲ་སྒོའི་དབང་རྟེན་
ལས་བྱུང་བའི་སྐད་རིགས་ཡི་གེ་ཞིག་ཡིན་ཕྱིན། སྤྱིའི་ཡི་གེ་སྤྱི་ཁྱབ་ལ་སྦྱར་དུ་རུང་
བའི་ཡི་གེ་ཀུན་གྱི་མའམ་རྒྱུར་གྱུར་པའི་འགྲོ་བ་ཐམས་ཅད་ཀྱི་ཁམས་དབང་བསམ་
པ་རྣམས་དང་མཐུན་པར་རྗེས་སུ་འཇུག་པའི་དབྱངས་ཀྱི་བདག་ཉིད་ཅན་གྱི་ཨ་འདི་
སྲོག་ཏུ་ཞུགས་ནས་བརྗོད་པ་ཡིན་པའི་ཕྱིར། སྨྲ་དབང་ལས་བྱུང་བའི་སྐད་རིགས་
ཀྱི་ཡི་གེ་ཞིག་ཡིན་ཕྱིན། སྲོག་ཞུགས་ཀྱི་རྣམ་གཞག་འདི་རྩ་བའི་གོམ་པ་དང་པོ་
ཞིག་ཏུ་འགྱུར་རོ། འོན་ཀྱང་དེང་སང་འགའ་ཤས་ཀྱིས་སྲོག་ཞུགས་ཀྱི་རྣམ་བཞག་
འདི་རྒྱ་གར་ཁོ་ནའི་ལུགས་སུ་རེད་སྙམ་པ་འདུག་མོད་ཀྱང་། དེ་ནི་འདིའི་རྩ་བའི་
གོམ་པ་དང་པོ་མ་སྤོས་པའི་སྐྱོན་ཞིག་རེད། དེ་ཡང་འཇིག་རྟེན་འདིར་སྐྱེ་འགྲོ་མིའི་
རིགས་ཀྱི་སྨྲ་སྒོའི་དབང་རྟེན་ལས་བྱུང་བའི་སྐད་རིགས་ཡི་གེ་ཞིག་ཡིན་ཕྱིན་འདིར་
རྩ་བའི་གོམ་པ་དང་པོ་མ་སྤོས་པ་ཞིག་མི་སྲིད་དེ། རྟགས་འཇུག་ལས། མོ་ཡི་ཡི་
གེ་མེད་པ་ན། །ཕོ་ཡིག་བརྗོད་པ་མེད་པར་འགྱུར། །ཞེས་དང་། འཇམ་དཔལ་
མཚན་བརྗོད་ལས། རྫོགས་པའི་སངས་རྒྱས་ཨ་ལས་བྱུང་། །ཨ་ནི་ཡིག་འབྲུ་
ཀུན་གྱི་མཆོག །དོན་ཆེན་ཡི་གེ་དམ་པ་སྟེ། ཁོང་ནས་འབྱུང་བ་སྐྱེ་བ་མེད། །ཚིག་
ཏུ་བརྗོད་པ་སྤངས་པ་སྟེ། །བརྗོད་པ་ཀུན་གྱི་རྒྱུ་ཡི་མཆོག །ཚིག་ཀུན་རབ་ཏུ་གསལ་
26



བོད་ཡིག་ལ་སྲོག་ཞུགས་འདོད་མིན།
བར་བྱེད། ཅེས་དང་། སུམ་ཅུ་པ་ལས། གང་གིས་སྒྲ་དབྱངས་ཀུན་གསུངས་
པའི། །འཇམ་པའི་དབྱངས་ལ་ཕྱག་འཚལ་ལོ། ཞེས་དང་། ས་པཎ་ཀུན་དགའ་
རྒྱལ་མཚན་གྱིས་མཛད་པའི་ཡི་གེའི་སྦྱོར་བར ཨ་ནི་ཀུན་གྱི་སྲོག་ཏུ་ཞུགས། ཞེས་
གསུངས་པ་རྣམས་འདིའི་རྩ་བའི་གོམ་པ་དང་པོ་སྤོས་ནས་ཕྱིན་པའི་ཤུལ་རྗེས་ཡིན་
པས་རྣམ་དཀར་གྱི་ལམ་ཡིན་པ་ངོས་ཟིན་གལ། འོན་ཀྱང་རང་རེ་བོད་ཡིག་ལ་སྲོག་
ཞུགས་ཀྱི་རྣམ་བཞག་མི་འདོད་པའི་རྒྱུ་མཚན་དུ། བོད་ཡིག་གི་ཕྱི་མོ་ལེགས་སྦྱར་
གྱི་ཡི་གེ་ཡིན་ཡང་བོད་མིའི་སྐད་ཀྱི་དབང་གིས་དེ་གཉིས་ཆ་ཐམས་ཅད་ནས་འདྲ་
མཚུངས་སུ་བཟོ་མི་ཐུབ་པ་དང་། བོད་ཀྱི་ཡི་གེར་འཕུལ་རྟེན་མགོ་འདོགས་ཀྱི་སྲོལ་
བཏོད་པས་ལེགས་སྦྱར་གྱི་ཡི་གེའི་རྣམ་བཞག་མཛད་པ་དང་ཁྱད་པར་ཆེས་ཆེར་བྱུང་
བ་དང་། མིང་མཐར་རྗེས་འཇུག་བཅུ་པོ་གང་རུང་མ་ཞུགས་པར་མིང་དང་དོན་
གཞན་ལ་འཇུག་པ་མི་སྲིད་པའི་རྣམ་གཞག་མཛད་པ་དང་། ཡིག་འབྲུ་རེ་རེ་བའམ་
འཕུལ་མིང་གསུམ་སོ་སོར་མི་འདྲེ་བའི་ཆེད་དུ་བར་ཚེག་གི་རྣམ་གཞག་གསར་བཟོས་
མཛད་པ་སྟེ་རྒྱུ་མཚན་དེ་བཞིའི་སྒོ་ནས་བོད་ཀྱི་ཡི་གེར་སྲོག་ཅན་སྲོག་མེད་ཀྱི་རྣམ་
གཞག་མ་མཛད་པ་ཡིན། ཞེས་ཨ་ལགས་ཚེ་ཏན་ཞབས་དྲུང་རིན་པོ་ཆེ་ནས་གསུངས་
པ་ལྟར་བདེན་མོད། དེ་ནི་བྱེ་བྲག་བོད་རང་གི་ཡི་གེ་ཉིད་ཀྱི་ནང་གི་བྱ་བ་ཡིན་པས་
སྲོག་ཞུགས་ཀྱི་རྣམ་གཞག་མ་མཛད་པ་བདེན་ཏེ། འོན་ཀྱང་བྱེ་བྲག་རང་རེ་བོད་
ཡིག་གི་དབྱངས་གསལ་རྣམས་སྤྱིའི་ཡི་གེ་ཀུན་གྱི་མའམ་རྒྱུར་གྱུར་པའི་འགྲོ་བ་ཐམས་
ཅད་ཀྱི་ཁམས་དབང་བསམ་པ་རྣམས་དང་མཐུན་པར་རྗེས་སུ་འཇུག་པའི་དབྱངས་
ཀྱི་བདག་ཉིད་ཅན་གྱི་ཨ་དེས་བརྗོད་པར་འདོད་ཕྱིན་འདིའི་རྩ་བའི་གོམ་པ་དང་པོ་
སྤོ་དགོས་པ་གོང་དུ་བཤད་པ་ལྟར་ལགས། དེ་ཕྱིར་འདིའི་གོམ་པ་དང་པོ་ཁོང་གིས་
ཀྱང་ལོས་སྤོ། མ་ཟད་སྤོས་ཤུལ་གྱི་པད་དཀར་ཡང་ཐོན་ཞལ་དུ་འཁྲུངས་པ་དེ་
རེད། མི་བདེན་པར་བསམ་ན་དེར་གཡས་ཀྱི་ཐབས་དང་ཕ་ལྟ་བུའི་གསལ་བྱེད་



-
-
-
-
--
-
-
-
-
-
-
སུམ་ཅུ་པ་སྐོར།
ཉེར་དགུ་བོ་ཨ་ལ་བརྟེན་ཅིང་རག་ལས་པར་མཚོན་ནོ་ཞེས་པའི་རྟེན་ཅིང་རག་ལས་
ཚུལ་ལ་ལན་ཞིག་ཐོབ་དང་གསལ་ལོ། ལྷག་པར་དུ་གི་གུ་སོགས་གཏན་མ་ཞུགས་
པའི་དབྱངས་ཨ་གཅིག་པུར་ངེས་པའི་བྱ་དཀའ་བའི་སྙན་ངག་གི་ཚིགས་བཅད་རྣམས་
དང་། ཁྱད་པར་དུ་རྗེ་ཙོང་ཁ་པ་དང་མཁས་གྲུབ་རྗེའི་གསུང་ཐོར་བུ་གཉིས་སུ་བཀོད་
པའི་བྱང་ཆུབ་ལམ་རིམ་གྱི་བརྗོད་བྱ་ཀུན་འདུས་ཤིང༌། དབྱངས་ཨ་གཅིག་པུར་
ངེས་པའི་བྱ་དཀའ་བའི་ཚིགས་བཅད་གཉིས་ལས་སྔ་མར་ཐོཀ་ལྔ་བཅུ་ལྷག་དང་།
ཕྱི་མར་བློཀ་ཉི་ཤུ་ཙམ་ཡོད་པ་དེ་དག་ལ་གི་གུ་སོགས་ཅི་ཡང་མེད་པར་དོན་ཟབ་ཅིང་
རྒྱ་ཆེ་བ་སྟོན་པ་འདི་དག་ལ་ཅི་ཟེར། གང་ལྟར་ཚིག་ལ་ཞིབ་ཆ་དང་ལྡན་པའི་ངོས་
ལན་རེ་གལ་ཆེའོ། ཞེས་གསུངས་པ་འདི་རྣམས་ལ་དཔྱད་བསྡུར་གྱིས་ལན་རེ་བསྒྲིག་
ན་གཤེགས་ཤུལ་གྱི་རྐང་རྗེས་རྙེད་ན་རེ་ཐང་། གལ་སྲིད་འདིའི་གོམ་པ་དང་པོ་མ་
སྤོས་པར་གཉིས་པ་སྤོ་བར་འདོད་ན། བོད་ཡིག་ལ་སྲོག་ཞུགས་ཀྱི་རྣམ་གཞག་མི་
འདོད་ཅེས་ཨུ་ཚུགས་ཀྱི་རང་ལུགས་གཟུང་བར་བྱོས་ཤིག དེར་འདྲི་བར་བྱ་བ་
འདི་ཡོད་དེ། གང་གིས་སྒྲ་དབྱངས་ཀུན་གསུངས་པའི། །འཇམ་པའི་དབྱངས་
ལ་ཕྱག་འཚལ་ལོ། ཞེས་པའི་འཇམ་དཔལ་ཉིད་གང་དུ་ངོས་འཛིན་པ་དང་། དེས་
གསུངས་པའི་སྒྲ་དབྱངས་གང་དུ་འདོད་པ། ཚུལ་ཇི་ལྟར་གསུངས་ཚུལ། རྒྱུ་མཚན་
ཅིའི་ཕྱིར་འཇམ་དཔལ་དབྱངས་སྒྲ་དབྱངས་གསུང་བ་པོར་བཞག་ཅེས་དང་། གཞན་
ཡང་། །མོ་ཡི་ཡི་གེ་མེད་པ་ན། །ཕོ་ཡིག་བརྗོད་པ་མེད་པར་འགྱུར། ཞེས་པའི་
ཕོ་མོའི་ཡི་གེ་སོགས་ལེགས་པར་ངོས་ཟིན་པ་དང་། མོ་ཡིག་མེད་ན་ཕོ་ཡིག་རྣམས་
བརྗོད་པ་མེད་པར་འགྱུར་ཚུལ་ཅི་ཡིན་སོགས་མ་ནོར་མ་འཁྲུགས་པར་ལེགས་པར་
ངེས་ན། ད་གཟོད་ཐ་གུ་འཛིངས་པའི་སྣེ་རྙེད་པ་ལྟར་འདིའི་གནད་དམ་པ་ངེས་པ་
ཡིན། དེ་ཡང་འདི་སྐབས་ཀྱི་སྒྲ་དབྱངས་དང་ཕོ་མོའི་ཡི་གེ་སོགས་ལ་འདོད་པ་སྣ་
ཚོགས་པ་ཞིག་བྱུང་མོད། འདིའི་རྩ་བ་སྤྱི་བྱེ་བྲག་གི་བྱུང་འབྲེལ་སོགས་ལེགས་པར་
28



བོད་ཡིག་ལ་སྲོག་ཞུགས་འདོད་མིན།
ངེས་དགོས་པའི་གནད་ཀྱིས་སྔར་གོང་དུ་བསྟན་ཟིན་པ་ལྟར་ཡིན་ཡང་། གལ་
བོ་ཆེ་ལ་ནན་ཏན་གྱི་ཚུལ་གྱིས་སླར་ཡང་མདོ་ཙམ་བཤད་ན། སྤྱིའི་ཡི་གེའམ་
སྤྱི་ཁྱབ་ལ་སྦྱར་དུ་རུང་བའི་འགྲོ་བ་ཐམས་ཅད་ཀྱི་ཁམས་དབང་བསམ་པ་རྣམས་
དང་མཐུན་པར་རྗེས་སུ་འཇུག་པའི་དབྱངས་ཀྱི་བདག་ཉིད་ཨའི་རྣམ་པར་རོལ་བའི་
སེམས་ཅན་རང་རྒྱུད་ཀྱི་འཇམ་དཔལ་ཡེ་ཤེས་སེམས་དཔའོ། དེ་ཉིད་བདེ་བར་
གཤེགས་པ་ཐམསཅད་ཀྱི་གསུང་མི་ཟད་པ་རྒྱན་གྱི་འཁོར་ལོའི་རྒྱུར་གྱུར་པ་དང་།
དེའི་མཐུས་འཇིག་རྟེན་ཐམས་ཅད་ཀྱི་སྒྲ་དབྱངས་བརྗོད་པ་མ་ལུས་པ་གསལ་བར་
བྱེད་པ་ཡིན། རྒྱུ་མཚན་དེས་འཇམ་དཔལ་གྱིས་སྒྲ་དབྱངས་གསུངས་པ་བསྟན་
ཏོ༑ སྤྱི་ཁྱབ་ལ་སྦྱར་དུ་རུང་བའི་ཁམས་དབང་བསམ་པ་རྣམས་དང་མཐུན་པར་
རྗེས་སུ་འཇུག་པའི་དབྱངས་ཀྱི་བདག་ཉིད་ཅན་གྱི་ཨ་དེས། སྐྱེ་འགྲོ་མིའི་རིགས་
ཀྱི་སྨྲ་སྒོའི་དབང་རྟེན་ལས་བྱུང་བའི་སྐད་རིགས་ཡི་གེ་སྟེ་མིང་ཚིག་མཐའ་དག་གསལ་
བར་བྱེད་པའི་གསལ་བྱེད་དམ་ང་རོས་འདྲེན་པའི་ཡི་གེའི་རྣམ་ཆ་ཐ་དད་པའི་ཕོ་ཡིག་
རྣམས་བྱུང་ངོ༌། །
དེང་འདིར་འཛམ་གླིང་ཡོངས་ན་སྐད་རིགས་མི་འདྲ་བ་གཉིས་སྟོང་ང་བརྒྱ་
ཡོད་པ་ལས། འུ་ཅག་གི་མིག་མཐོང་ལག་ཟིན་དུ་གྱུར་པའི་རྒྱ་གར། རྒྱ་ནག
དབྱིན་ཡིག་སོགས་ཡིག་རིགས་དུ་མ་ཞིག་གི་ཐོག་མར་ཡང་ཡི་གེ་ཀུན་གྱི་མའམ་རྒྱུར་
གྱུར་པའི་ཡིག་འབྲུའི་མཆོག ཨ་འདི་ཉིད་ཀྱི་སྒྲ་གདངས་མཚོན་བྱེད་ཀྱི་རི་མོ་
སྣ་ཚོགས་པ་ཞིག་བཞག་པ་དང༌། ལྷག་པར་དུ་འདི་ཉིད་དབྱངས་གསལ་གྱི་ཐོག་
མར་བཞག་པ་འདིའང་། ཨ་ཡི་དབྱངས་ཀྱིས་བརྗོད་པ་གོ་སླ་བའི་ཕྱིར་དུ་ཡིན་
ལགས། ངག་ཏུ་བརྗོད་པའི་སྒྲ་ཀུན་ལ་དབྱངས་འདིས་ཁྱབ་པའི་རྒྱུ་མཚན་གྱིས་
སྤྱི་ཁྱབ་ལ་སྦྱར་དུ་རུང་བའི་ཡི་གེ་ཀུན་གྱི་མའམ་རྒྱུར་གྱུར་པའི་ཡིག་འབྲུའི་མཆོག་
ཡིན་པ་ལགས་སོ།



སུམ་ཅུ་པ་སྐོར།
ཡི་གེ་དང་ལ་དོན་གྱི་སྐོར།
དཀོན་མཆོག་ཡེ་ཤེས།
(སྟག་ཚང་ལྷ་མོ་ཀིརྟི་དགོན།)
༄༅། ཡི་གེ་དང་ལ་དོན་བཤད་པ་གཉིས་ལས། དང་པོ་ནི་གྲུབ་མཐའི་དབང་
གིས་ཡི་གེ་ལ་གོ་བ་ལེན་ཚུལ་མང་པོ་ཡོད་ཅིང་། དེ་ཡང་ཡོངས་གྲགས་སུ་རང་
འབྲས་མིང་ཚིག་གཉིས་ཀྱི་རྩོམ་གཞིར་གྱུར་པའི་སྐད་ཀྱི་གདངས་ཡི་གེའི་མཚན་
ཉིད་དུ་འཇོག་པ་ཡིན་ཞིང་། དེ་ནི་མིང་ཚིག་ཡི་གེ་གསུམ་གྱི་ཟླས་ཕྱེ་བའི་ཡི་གེ་ཡིན་
ལ་སྤྱིར་མཚན་ཉིད་འཇོག་སྟངས་ལ་གོ་དོན་གསལ་བར་བྱེད་པའི་མཚན་ཉིད་དང་
ཁྱབ་མཐའ་བཅད་པའི་མཚན་ཉིད་གཉིས་ལས། འདིར་ཁྱབ་མཐའ་བཅད་པའི་
མཚན་ཉིད་དེ་མིན་པར་སེམས། གལ་ཏེ་མཚན་ཉིད་དེ་ཡིན་ན་ཡི་གེ་ཡིན་པས་ཁྱབ་
པ་ཡོད་རྒྱུའི་དབང་དུ་བཏང་རུང་ཡི་གེ་ཡིན་ན་རང་འབྲས་མིང་ཚིག་གཉིས་ཀྱི་རྩོམ་
གཞིར་གྱུར་པའི་སྐད་ཀྱི་གདངས་ཡིན་མི་དགོས་ཏེ། དཔེར་ན། སྨྱུ་གུ་དང་། སྒྱུ་
གུས་འབྲི་བར་བྱེད་ལྟ་བུ་ཡི་གེ་ཡིན་པ་གང་ཞིག་ལ། རང་འབྲས་མིང་ཚིག་གི་རྩོམ་
གཞི་ལས་འདས་པའི་མིང་དང་ཚིག་ཡིན་པས་སོ། མཁས་འཇུག་ལས། དངོས་
སུ་བརྗོད་འདོད་མི་སྟོན་ཅིང་། །བརྗོད་པ་ཀུན་གྱི་གཞིར་གྱུར་པ། །ཡི་གེ་ཞེས་
བཤད། ཡི་གེའི་མཚན་ཉིད་ནི། དོན་མི་སྟོན་པའི་སྒྲ་སྤྱི་སྣང་བ་ཞེས་བྱ་བ་ཡིན་
ལ༑ ཞེས་གསུངས། འདིའི་ཐད་ལ་ངའི་བསམ་ཚུལ་ཅུང་ཟད་སྨྲས་ན། མིང་གི་
ཆ་འདྲ་བ་བློ་ལ་སྣང་བ་ནི་སྒྲ་སྤྱི་དང་། དོན་གྱི་ཆ་འདྲ་བ་བློ་ལ་སྣང་བ་ནི་དོན་སྤྱི།
སྒྲ་དོན་འདྲེས་རུང་དུ་འཛིན་པའི་ཞེན་རིག་ནི་རྟོག་པའི་དོན་ཡིན་ཞིང་། ཁོང་གིས་
30



ཡི་གེ་དང་ལ་དོན་གྱི་སྐོར།
ཡི་གེ་རྟོག་པར་བཞེད་པ་ཨེ་ཡིན་ནམ་སྙམ། དེ་འདྲ་ཡིན་ན། དཔེར་ན། མི་ཞིག་
གིས་བུམ་པ་ཞེས་བརྗོད་པའི་ཚེ་ན་བུམ་པའི་དོན་གྱི་ཆ་འདྲ་བ་བློ་ལ་ངེས་པའི་ངོར་
བུམ་པའི་སྒྲ་སྤྱི་ཙམ་ལས་མི་སྣང་ཡང་། བུམ་པའི་གནས་ལུགས་ཇི་ལྟ་བ་བཞིན་
རྟོགས་པའི་ངོར་བུམ་པའི་སྒྲ་སྤྱི་ཙམ་ལས་མི་སྣང་ཞེས་བརྗོད་ན་མི་འགྲིག་གོ ཡི་
གེས་དོན་མི་སྟོན་གསུངས་པ་ཡང་། རང་འབྲས་མིང་ཚིག་གཉིས་ཀྱི་རྩོམ་གཞིར་
གྱུར་པའི་སྐད་ཀྱི་གདངས་ལ་དགོངས་པ་མིན་པ་ནི། སྒྲ་སྤྱི་སྣང་བ་ཞེས་པའི་ཚིག་
འདིས་རྟོགས་ནུས་སྙམ་ཞིང་། རྒྱུ་མཚན་ནི། རང་འབྲས་མིང་ཚིག་གཉིས་ཀྱི་
རྩོམ་གཞིར་གྱུར་པའི་སྐད་ཀྱི་གདངས་ལ་སྒྲ་སྤྱིའི་སྣང་བ་སྟེར་བའི་ནུས་པ་མེད་ཅིང་།
མིང་མ་ཡིན་པའི་གདངས་ཙམ་ཐོས་པས། མིང་གི་ཆ་འདྲ་བ་བློ་ལ་སྣང་བ་མི་ཐུབ་
པས་སོ། དེ་མིན་ཡི་གེ་ཡིན་ཚད་ཀྱིས་དོན་སྟོན་མི་དགོས་ཀྱང་ཡི་གེས་དོན་སྟོན་
པ་ཡིན་ཏེ། དཔེར་ན། གསལ་བྱེད་སུམ་ཅུའི་སྐབས་ཀྱི་ཀ་སོགས་ཡི་གེ་རེ་རེ་ནས་
བརྗོད་བྱ་སྟོན་པའི་ནུས་པ་མེད་ཀྱང་། མིང་དུ་གྱུར་པའི་ཁང་བའི་ཀ་བ་དང་། གནམ་
ནས་བབས་པའི་ཁ་བ། སྨྲ་བྱེད་ཀྱི་ཁ་ལྟ་བུའི་ཡི་གེ་དུ་མ་འདུས་པས་བརྗོད་བྱ་སྟོན་
ཐུབ་པས་ན། འདི་དག་ཡི་གེ་ཡིན་པ་མངོན་སུམ་མོ།། ཡང་ཨ་ཡིག་ཡི་གེ་ཡིན་
པ་ལ་རྩོད་པ་མེད་ཅིང་། ཨ་ནི་ཡིག་འབྲུ་ཀུན་གྱི་མཆོག། ཅེས་གསུངས་ཤིང་།
བརྗོད་བྱ་སྟོན་པ་ནི། ཉེ་ལམ་རྡོ་རྗེའི་ཐེག་པའི་ལུགས་ལ། ཨ་ཡིག་གིས་ཚེ་རབས་
ནས་ཚེ་རབས་ལ་བརྒྱུད་པའི་ཤིན་ཏུ་ཕྲ་བའི་རླུང་སེམས་ཕྲ་མོ་མཚོན་པར་གསུངས།
ཡང་སློབ་དཔོན་གྱིས་སྐལ་ལྡན་གྱི་སློབ་མ་ལ་ཨ་ཞེས་པའི་ཡིག་འབྲུ་གཅིག་པོ་བརྗོད་
མ་ཐག་ཏུ་གདུལ་བྱ་དེས་ཆོས་ཐམས་ཅད་ཀྱི་གནས་ལུགས་མངོན་སུམ་དུ་རྟོགས་
པར་གསུངས་པའང་ཨ་ཡིག་གིས་ཆོས་ཀྱི་གནས་ལུགས་སྟོང་པ་ཉིད་སྟོན་པར་
གསུངས་ཤིང་། དེ་ཡང་ཆོས་ཐམས་ཅད་རང་བཞིན་གྱིས་གྲུབ་པ་དགག་དགོས་



-
---
-
--
--
སུམ་ཅུ་པ་སྐོར།
པ་ཡིན་དུས། རྒྱ་གར་ལ་ཨ་ཡིག་དགག་སྒྲར་འཇུག་པས། སྔོན་དུས་ཇོ་བོ་རྗེ་དཔལ་
ལྡན་ཨ་ཏི་ཤ་བོད་དུ་ཕེབས་ནས། ཁོང་གིས་མདོ་ཤེས་རབ་སྙིང་པོ་ཞལ་འདོན་མཛད་
སྐབས་གཟུགས་མེད། སྒྲ་མེད། དྲི་མེད་སོགས་ལ་། མཚམས་རེར་གཟུགས་
ཨ། སྒྲ་ཨ། དྲི་ཨ་ལ་སོགས་གསུངས་པའི་ལོ་རྒྱུས་ཀྱང་ཡོད་འདུག །
ཡི་གེ་ཨཱ་ལི་ཀཱ་ལི་ཞེས་པའི་སྐབས་ནས་བསྟན་པའི་ཡི་གེ་ནི་ཨ་ཕྲེང་དང་ཀ་
ཕྲེང་སྟེ་དབྱངས་དང་གསལ་བྱེད་ལ་ངོས་འཛིན་དགོས་ཤིང་། ཐོན་མིའི་ཞལ་ལུང་
ལས། འདིར་ཡི་གེ་ནི་དབྱེ་གཞི་ཡིན་ལ། དབྱེ་ན་ཨཱ་ལི་ཀཱ་ལི་གཉིས་སོ། དེ་
གཉིས་སུ་གྲངས་ངེས་པའི་རྒྱུ་མཚན་ནི་སྐྱེ་བོའི་སྐད་ཀྱི་གདངས་ལ་དབྱངས་གསལ་
གྱི་སྒྲ་གཉིས་སུ་ངེས་ཏེ། ང་རོའི་ཚུལ་གྱིས་འབྱིན་པའི་མི་གསལ་བའི་གདངས་ནི་
དབྱངས་དང་། ཡི་གེ་རང་རང་གི་སྐྱེ་གནས་ལས་སྒྲ་དག་གསལ་གསུམ་ཚང་བའི་
ཚུལ་གྱིས་འབྱིན་པའི་གདངས་ནི་གསལ་བྱེད་དེ་སྐད་གདངས་དེ་གཉིས་སུ་ངེས་པའི་
ཕྱིར་རོ་ཞེས་གསུངས་པས་སོ།
འོ་ན་ཨཱ་ལི་ཀཱ་ལི་ཞེས་པའི་ཡི་གེ་ལ་བརྗོད་བྱ་སྟོན་ཐུབ་མཁན་མེད་དམ་ཞེ་
ན་ཨ་དང་ཨི་སོགས་རེ་རེ་ནས་བརྗོད་བྱ་སྟོན་པ་ཡོད་ཀྱང་། འདིར་ཨའི་ཕྲེང་བ་
དང་ཀའི་ཕྲེང་བ་ལ་གོ་དགོས་པས་ན། དེས་དམིགས་སུ་བཀར་ནས་བརྗོད་བྱ་འདི་
སྟོན་ངོས་འཛིན་རྒྱུ་མེད་དོ། ལེགས་སྦྱར་གྱི་སྐད་ལ་ཡི་གེའི་སྐད་དོད་དུ་ཨ་ཀཱ་ར་
སྟེ་འགྱུར་མེད་ཅེས་པ་དེ་མིང་ཚིག་གཉིས་ཀྱི་རྩོམ་གཞིར་གྱུར་པའི་སྐད་ཀྱི་གདངས་
ལ་གོ་དགོས་སྙམ། དཔེར་ན། མེའི་རང་བཞིན་ཚ་རེག་ཁོ་ན་ལས་གྲང་རེག་གི་
ངོ་བོར་མི་འགྱུར་ཞིང་སྟེང་དུ་འབུད་ཤིང་བསྣན་སྟོབས་ཀྱིས་མེ་ཤུགས་ཇེ་ཆེར་སོང་
ནས་རྩི་ཤིང་ནགས་ཚལ་སོགས་བསྲེགས་པའི་ནུས་པ་ཡོད་པ་བཞིན་དུ། མིང་ཚིག་
གཉིས་ཀྱི་རྩོམ་གཞིར་གྱུར་པའི་སྐད་ཀྱི་གདངས་དེ་ཡང་གང་ཟག་སུས་བརྗོད་ཀྱང་



,
t
ཡི་གེ་དང་ལ་དོན་གྱི་སྐོར།
སྒྲ་གདངས་གཅིག་པུ་དེ་ལས་གཞན་པའི་གཟུགས་སོགས་ཀྱི་ངོ་བོར་མི་འགྱུར་ཞིང་།
སྐྱེ་གནས་སོ་སོར་ཕྲད་སྟོབས་ཀྱིས་བརྗོད་བྱ་གསལ་བར་སྟོན་ནོ་སྙམ། ཡང་འགྱུར་
མེད་ཅེས་པ་ཀ་ལྟ་བུ་ཡི་གེ་གཅིག་པོ་དེའི་གདངས་སྐྱེ་བོ་བརྡ་མི་མཐུན་པ་སུས་བརྗོད་
ཀྱང་རྣམ་པ་གཞན་དུ་འགྱུར་མེད་ལ་ཟེར་ན། དཔེར་ན། སྐུ་དང་། མིང་། ཁྱད།
བྱ་བ་སོགས་མང་པོ་ཞིག་མི་རིགས་གཞན་ཕར་ཞོག་བོད་ནང་ཁུལ་གྱི་ལྷ་ས་དང་ཨ་
མདོ་གཉིས་ཀས་ཀློག་པའི་ཚེ་གདངས་ཀྱི་རྣམ་པ་མི་འདྲ་བ་ནི་མངོན་སུམ་དུ་ཐོས་
སྣང་བས་སོ།།
ཡང་གསེར ་ཏོག་འགྲེལ་པ་ལས། ཡི་གེ་ལ་ངེས་ཚིག་བརྗོད་དུ་ཡོད་པར་
གསུངས་ཤིང་དེ་ཉིད་ལས། གཞི་དོན་དམ་པ་ཡི་དང་། ཀུན་རྫོབ་པའི་རིག་པ་གེ་
དང་། བདེན་གཉིས་དབྱེར་མེད་པའི་ལྷན་སྐྱེས་ཀྱི་ཡེ་ཤེས་ལ་ཡི་གེ་ཞེས་པའི་བརྡ་
ཙམ་གྱིས་སྨྲ་བསམ་བརྗོད་འདས་ཀྱི་ཆོས་འཁོར་བསྐོར་ཞེས་དང་། ཡང་དེའི་དུས་
སུ་ཡི་གེའི་མཁན་པོ་ལྷའི་བུ་ཉི་མ་རབ་ཏུ་སྣང་བྱེད་དང་། དགའ་བྱེད་གཉིས་ཀྱིས་
དབྱངས་བཅུ་དྲུག་དང་གསལ་བྱེད་སོ་བཞིའི་སྒོ་ནས་ཡིག་སྲོལ་བཏོད་དེ། སྒྲའི་
གཞུང་ཐལ་འགྱུར་རྩ་བའི་རྒྱུད་ཅེས་པ་བརྩམས་པ་ནི་ཡི་གེ་འབྲི་བའི་ཐོག་མའི་འབྱུང་
ཁུངས་སོ་ཞེས་གསུངས་ཀྱང་། སྒྲ་རིག་པའི་བསྟན་བཅོས་ཀྱི་འབྱུང་ཁུངས་ལ་མཁས་
པ་ཡོངས་གྲགས་ཀྱི་གསུང་ཚུལ་ནི། ཐོག་མར་ལྷ་ཡུལ་དུ་ལྷའི་སློབ་དཔོན་སརྦ་ཛྙཱ་
དེ་ཝ་ཞེས་པས་བརྡ་སྤྲོད་པའི་བསྟན་བཅོས་ཆེན་མོ་ཞིག་བརྩམས་ཤིང་དེས་ལྷའི་དབང་
པོ་བརྒྱ་བྱིན་ལ་བསླབས་པས་ཨིན་དྲ་བྱཱ་ཀ་ར་ཎའི་བསྟན་བཅོས་བརྩམས་ཏེ་དྲང་
སྲོང་ཕུར་བུ་ལ་བསླབ་པས་མཁས་པར་གྱུར་ཏེ་ལྷ་རྣམས་ཀྱི་སློབ་དཔོན་དུ་བསྐོས་
པས་ལྷའི་བླ་མར་གྲགས་པ་ནི་སྔོན་གྱི་གཏམ་རྒྱུད་དང་། ལང་ཀར་གཤེགས་པའི་
མདོ་ལས། སྒྲ་བྱེད་པ་ནི་པ་ཎི་པ། །ཞེས་ལུང་བསྟན་པའི་བྲམ་ཟེ་པ་ཎི་པ་ཞེས་



+
-
སུམ་ཅུ་པ་སྐོར།
པས་སྤྱན་རས་གཟིགས་བསྒྲུབས་པས་ཞལ་གཟིགས་ཏེ་ཅི་འདོད་གསུངས་པ་ནི། སྒྲ་
ཤེས་པར་འཚལ་ཞུས་པས་ཨ་ཨི་ཨུ་ཎ་སོགས་ཡི་གེའི་བསྡུ་བ་ཙམ་གསུང་མ་ཐག་
ཏུ་འཕགས་པའི་བྱིན་རླབས་ཀྱིས་སྒྲའི་གནས་ཐམས་ཅད་ཁོང་དུ་ཆུད་ནས་སྒྲ་པ་ཎི་
པ་དང་བྱེ་བྲག་འབྱེད་པའི་མདོ་སོགས་གསུངས་པའི་ལོ་རྒྱུས་ནི་ཁུངས་ལྡན་ཞིག་ཡིན་
སྙམ་ཞིང་། སྐྱེས་བུ་མང་དུ་སྨྲ་བ་ལ། །བདེན་པའི་དོན་གཅིག་མེད་པ་མིན། ཞེས་
གསུངས་པ་ལྟར་རོ། །
ཡི་གེ་ཞེས་པ་མཐའ་གཅིག་ཏུ་འདོད་རྒྱལ་གྱི་མིང་ཡིན་པ་ནི། ཐོན་མིའི་ཞལ་
ལུང་ལས། དེ་ཡང་ཡི་གེ་ཞེས་པ་འདོད་རྒྱལ་གྱི་མིང་སྟེ་གསུངས་པའི་ཕྱིར་རོ། འཇིག་
རྟེན་ཁ་སྐད་ལ་གྲགས་པའི་ཡི་གེ་ཀློག་པ་དང་ཡི་གེ་འབྲི་བ། འཕྲིན་ཡིག་འབྱོར་ཞེས་
པའི་ཡི་གེ་ནི་ཐོན་མིས་ཐོག་མར་བཟོས་པའི་ངག་གི་བརྡ་མཚོན་བྱེད་ཀྱི་ཡི་གེའི་རི་
མོ་འདི་ཡིན་ལ། དེ་ཡང་དང་པོ་སློབ་དཔོན་གྱིས་བཟོ་བའི་དུས་སུ་གཞི་བཅོལ་ས་
ནི་ལེགས་སྦྱར་གྱི་ཡི་གེ་ཡིན། ལེགས་སྦྱར་གྱི་དབྱངས་གསལ་གྱི་གྲངས་ཀ་བགྲང་
ཚུལ་ལ་མཁས་པ་རྣམས་ཀྱིས་མི་འདྲ་བ་མང་པོ་གསུང་སྟེ། སྒྲ་ཀཱ་ལ་པ་ལས།
དབྱངས་བཅུ་གཅིག་དང་གསལ་བྱེད་སོ་བདུན། ཙན་དྲ་བའི་གཞུང་ལྟར་ན་དབྱངས་
ཡིག་བརྒྱ་དང་སོ་གཉིས་གསལ་བྱེད་བཞི་སྟོང་སུམ་བརྒྱ་ང་དྲུག སྡེབ་སྦྱོར་རིན་
ཆེན་འབྱུང་གནས་ཀྱི་གཞུང་ལྟར་ན་དབྱངས་ཡིག་ཉི་ཤུ་རྩ་གཉིས། གསལ་བྱེད་
སོ་བདུན། སྨྲ་སྒོ་མཚོན་ཆ་ལྟར་ན། དྲང་པོ་སྒྲེང་དང་གུག་པ་དང་། །བསྟོད་
དང་སྨད་དང་སྒྲིམ་དང་གློད། །ཅེས་ཨ་ཨེ་ཨོ་ཨུ་རཾ་ལཾ་སྟེ་རྩ་བའི་དབྱངས་དབྱེ་
བསྡུ་མི་འདྲ་བ་དུ་མ་འདོད་ཅིང་བོད་ཀྱི་བརྡ་སྤྲོད་དབང་པོ་རྣམས་ཀྱིས། ཐོན་མིའི་
མགུར་ལས། རྒྱ་ཡིག་ལྔ་བཅུ་ཐམ་པ་དེ། །བོད་ཡིག་སུམ་ཅུར་གཏན་ལ་ཕབ།
།ཅེས་གསུང་བ་ལྟར། ལེགས་སྦྱར་གྱི་དབྱངས་ཡིག་བཅུ་དྲུག་དང་གསལ་བྱེད་སོ་
34



ཡི་གེ་དང་ལ་དོན་གྱི་སྐོར།
བཞི་ཡོད་པར་བཞེད་ལ། ཐོན་མིས་དབྱངས་ཡིག་བཅུ་དྲུག་ལས་བོད་ལ་ཉེ་བར་
མཁོ་བའི་ཨི་ཨུ་ཨེ་ཨོ་བཞི་བོ་མཚོན་བྱེད་དུ་གི་གུ། ཞབས་ཀྱུ། འགྲེང་བུ། རྣ་
རུ་བཞི་དང་། ཨ་ཡིག་གསལ་བྱེད་ཀྱི་མཐར་སྦྱར་རྒྱུ་བྱས་ཏེ་ལྷག་མ་རྣམས་བོད་
ལ་མི་མཁོ་བས་དོར། གསལ་བྱེད་སོ་བཞི་ལས་འཐུག་པོ་ལྔ་དང་། ལོག་པ་ལྔ།
མཐར་ཟད་ཀྱི་ཀླུ་ཡིག་རྣམས་དོར་བའི་ལྷག་མ་ཉེར་གསུམ་གྱི་སྟེང་དུ་ཅ་ཆ་ཇ་གསུམ་
ཞ་ཟ་འ་གསུམ་བཅས་དྲུག་བསྣན་པས་ཉེར་དགུ་བོད་ཡིག་ལ་ལེགས་སྦྱར་ལྟར་
དབྱངས་སྲོག་ཞུགས་དང་མཚམས་སྦྱོར་བ་སོགས་ཀྱི་ཐ་སྙད་མེད་པས། ཨ་ཡིག་
གསལ་བྱེད་ཀྱི་མཐར་སྦྱར་བས་དབྱངས་བཞི་དང་གསལ་བྱེད་སུམ་ཅུ་གཏན་ལ་
ཕབ། དེ་ལ་མགོ་འདོགས་དང་སྔོན་འཇུག་དང་རྗེས་འཇུག་ཡང་འཇུག་སོགས་ཞུགས་
པའི་རྣམ་བཞག་མཛད་པ་ལ་བརྟེན་ནས་བོད་ཀྱི་བརྡ་སྤྲོད་ཡོངས་རྫོགས་གསལ་བར་
མཛད་དོ།
ཡོངས་གྲགས་སུ་ཐོན་མིས་བོད་ཡིག་གསར་དུ་བཟོ་སྐབས་བོད་ཀྱི་སྐད་དང་
མཐུན་པའི་ཡི་གེ་འགའ་ཞིག་གིས་མི་འདང་བར་དགོངས་པ་ན་ལམ་གྱི་མགྲོན་པོ་
ཞིག་དང་ཕྲད་པའི་གཏམ་འཕྲོས་ལས་ཡི་གེ་དྲུག་པོ་རྙེད་པར་གཏམ་རྒྱུད་དུ་གྲགས་
མོད། ལྷ་དང་བླ་མས་དེ་འདྲའི་མགྲོན་པོའི་ཚུལ་གྱིས་སློབ་དཔོན་ལ་དྲན་གསོ་མཛད་
དེ་ཡི་གེ་དྲུག་པོ་གསར་དུ་རྙེད་མི་སྲིད་པ་མིན་ནའང་། ཐོན་མིས་གཙོ་བོ་བོད་སྐད་
ཀྱི་སྒྲ་གདངས་མཚོན་བྱེད་ཀྱི་ཡིག་གཟུགས་གསར་དུ་བསྐྲུན་པ་ལས། ཡི་གེ་དེ་དྲུག་
པོའི་སྒྲ་གདངས་ནི། ཐོན་མིའི་གོང་རོལ་ནས་བོད་ཡུལ་གྱི་མིང་དང་ཁ་སྐད་ཀུན་
ལ་ཡོད་པ་ནི། གནམ་རི་སྲོང་བཙན་གྱི་སྐབས་སུ་རྒྱལ་བློན་གྱི་བར་མནའ་བོར་བའི་
ཚིག་འདི་འདྲ་སྣང་སྟེ། རྒྱལ་རབས་དེབ་ཐེར་དཀར་པོ་ལས། དེ་ཕན་ཆད་ཁྱེད་
ཕ་ཚན་གྱིས་བཙན་པོར་སྤུ་རྒྱལ་ཞལ་སྔར་གློ་བ་མ་རིངས་ན། ནམ་ནམ་ནམ་ཞར་



སུམ་ཅུ་པ་སྐོར།
ཞར་ཞར་ཡང་དབྱི་ཚབ་ཀྱི་བུ་ལ་མ་ཉེས་པར་གྱོན་ཕབ་རི། ཞེས་དང་། ཡང་ཕྲ་
མ་ཞིག་གསན་ན་ཡང་ཤགས་བྱས་ཡུས་བཀྲོལ་ནས་བཀས་མི་བཅད་རི། དབྱི་ཚབ་
ཀྱི་བུ་ལ་གསེར་གྱི་ཡི་གེ་ལས་སྨད་རི། བཙན་པོ་བཀའ་ཇི་བསྩལ་བ་བཞིན་ཞེས་
པ་ལས་ཇ་ཡིག ནམ་ཞར་ཞར་ཞེས་པ་ལས་ཞ་ཡིག གཟུགས་སུ་མི་འཛིན་རི།
ཞེས་པ་ལས་ཟ་ཡིག བཀས་མི་བཅད་རི་ཞེས་པ་ལས། ཅ་ཡིག དེ་ཕན་ཆད་
ཅེས་པ་ལས་ཆ་ཡིག་སོགས་ཡོད་པ་ནི། ཐོན་མི་ངེས་པ་དོན་གྱིས་རྒྱལ་བ་ཐམས་
ཅད་ཀྱི་རྒྱུད་ཀྱི་མཁྱེན་རབ་གཅིག་ཏུ་འདུས་པ་རྗེ་བཙུན་འཇམ་དཔལ་དབྱངས་ཆོས་
རྒྱལ་གྱི་བློན་པོའི་ཚུལ་དུ་བྱོན་པ་ལགས་ན་ཅི་སྟེ་མི་མཁྱེན། དེ་བས་ན་བོད་ཀྱི་ཡི་
གེ་ཐོག་མར་ལཉྫ་ལ་དཔེ་བླངས་ནས་བཟོ་བའི་ཚེ་ཡི་གེ་དེ་དྲུག་པོ་གསལ་བྱེད་སོ་བཞིའི་
གྲས་སུ་མེད་སྟབས། ཐོན་མིའི་རྣམ་དཔྱོད་ཀྱི་འཕྲུལ་ལས་གཅིག་ཤེས་ཀུན་གྲོལ་
གྱི་ཚུལ་དུ་བཟོས་པ་ཡིན་ཞིང་། དེ་ལྟར་མིན་ན་ཐོན་མིའི་ཞལ་ལུང་ལས། ཡིག་
བཤད་མཁས་པའི་ཁ་རྒྱན་དུ། མི་དེའི་སྐད་ལ་དཔྱད་ནས་ཡི་གེ་དེ་དང་དེ་རྙེད་ཅེས་
བཤད་པ་ལ་བརྟག་པར་བྱ་བ་འདི་ཡོད་དེ། ཁ་རྒྱན་ལྟར་ན་སྐད་དེ་ལ་བརྟེན་ནས་
རྙེད་པའི་ཡི་གེ་ནི་ཡི་གེའི་གདངས་ལ་ཟེར་རམ་ཡིག་གཟུགས་ལ་ཟེར། དང་པོ་ལྟར་
ན་མི་དེའི་སྐད་ལ་མ་བརྟེན་ཀྱང་ཞང་ཞུང་དང་ཇ་སོགས་ཀྱི་གདངས་ཐོན་མིའི་ལྗགས་
ཐོག་ཏུ་མི་ལོན་པའི་དོགས་པ་སུ་ལ་སྐྱེ། གཉིས་པ་ལྟར་ན་མི་དེའི་སྐད་ལ་བརྟེན་
ནས་ཡི་གེའི་གཟུགས་དབྱིབས་ཤར་བ་ཡིན་ན་ཡི་གེ་དྲུག་པོ་བཟོ་མཁན་ཐོན་མི་མ་
ཡིན་པར་འགྱུར་ཞེས་གསུངས་པ་ལྟར་རོ། །
ཡང་ཡི་གེ་ཨཱ་ལི་ཀཱ་ལི་ཞེས་པའི་ཨཱ་ལི་དང་ཀཱ་ལིའི་གྲངས་ལ་མཁས་པ་རྣམས་
བཞེད་པ་མི་མཐུན་པ་མང་ཞིང་། ས་པཎ་གྱི་མཁས་པའི་ཁ་རྒྱན་ལས་བོད་ཀྱི་དབང་
དུ་མཛད་དེ་དབྱངས་རྣམས་ནི་ལྔའོ། གསལ་བྱེད་རྣམས་ནི་ཉི་ཤུ་དགུའོ་ཞེས་དང་།



ཡི་གེ་དང་ལ་དོན་གྱི་སྐོར།
གསེར་ཏོག་གིས་ཀཱ་ལི་སུམ་ཅུ་ཐམ་པའི་ཐ་མ་ཨ་ཡིག་ནི་བརྗོད་པ་རང་དབང་ཅན་
ཡིན་པས་ཀ་སོགས་ཉེར་དགུ་ལ་གདངས་ཀྱི་རྣམ་པས་འཇུག་དགོས་ཞེས་གསུངས།
ངའི་བསམ་ཚུལ། ཀ་སོགས་བརྗོད་པའི་ཚེ་ཁོ་རང་ཨའི་གདངས་དང་ལྡན་པ་ཡིན་
ན་མ་གཏོགས་ཀ་སོགས་ཉེར་དགུ་ལ་གདངས་ཀྱི་རྣམ་པས་ཞུགས་པ་མ་ཡིན་པར་
སེམས། རྒྱུ་མཚན་ནི། ཞུགས་པ་ཡིན་ན། ཀའི་གདངས་ཀྱི་ཆ་ལ་ཨའི་གདངས་
སྔར་མེད་པ་ལ་ད་གཟོད་གསར་དུ་ཞུགས་པར་གོ་དགོས་ཤིང་། ལྡན་ཞེས་བརྗོད་
པ་ཡིན་ན་ཀ་ཞེས་བརྗོད་པའི་ཚེ་ན་ཨའི་གདངས་མི་གསལ་བ་ཞིག་ལྷན་སྐྱེས་ཀྱི་ཚུལ་
དུ་ཡོད་པ་མྱོང་བས་གྲུབ་འདུག་སྙམ། ཡང་ཨ་ཡིག་གསལ་བྱེད་ཡིན་པའི་རྒྱུ་མཚན་
གཞན་ཞིག་ནི། རང་གྲོགས་དབྱངས་དང་སྦྱར་ན་རང་གི་བརྗོད་དོན་གསལ་བར་
བྱེད་དེ། དཔེར་ན། ཨི་ཐི་བ། ཨུ་ཚུགས། ཨེ་མ། ཨོ་བ་སོགས་རིམ་པ་བཞིན་
སྙིང་བོ་དང་། ནན་ཏན། ངོ་མཚར་བ། ཐམས་ཅད་ཀྱི་དོན་ཏེ། ཨ་ཡིག་དབྱངས་
ཡིན་ན་རིགས་པའི་སྒོ་ནས་དེ་འདྲའི་གནོད་བྱེད་ཡོད་པར་མ་ཟད། རྩ་བ་ལས། ཨཱ་
ལི་གསལ་བྱེད་ཨི་སོགས་བཞི། །ཀཱ་ལི་སུམ་ཅུ་ཐམ་པ་འོ། །ཞེས་གསུངས་པ་དང་
ཡང་མི་མཐུན་པས་སོ།
གཉིས་པ་ལ་དོན་བཤད་པ་ལ། རྩ་བ་ལས་དངོས་སུ་བསྟན་པ་ནི། སུ་རུ་
ར་དུ་ན་ལ་བཅས་དྲུག་དང་། རྩ་ཚིག་གིས་དངོས་སུ་མ་ཟིན་པ་ད་དྲག་གི་རྗེས་སུ་
ཐོབ་པའི་ཏུ་སྟེ་བདུན་ལ་ལ་དོན་ཞེས་ཟེར་ལ། འཇུག་ཚུལ་ཕལ་ཆེར་ལ་དང་མཐུན་
པས་ན་མིང་ལ་ལ་དོན་ཞེས་འདྲ་བ་རྒྱུ་མཚན་དུ་བྱས་ནས་བཏགས་པའི་མིང་དུ་སྣང་
ངོ༌། ཐོན་མིའི་ཞལ་ལུང་ལས། དངོས་བསྟན་དུ་བྱུང་བའི་སུ་ར་རུ་དུ་ན་ལ་དང་
ཤུགས་ལ་ཐོབ་པའི་ཏུ་སྟེ་བདུན་གསུངས་པ་འདི་ལ་ངའི་བསམ་ཚུལ་ཅུང་ཟད་སྨྲས་
ན༑ སྤྱིར་ཤུགས་བསྟན་གྱི་དོན་ནི་གཞུང་གི་དོན་གང་ཞིག་དངོས་སུ་གསལ་བྱེད་
，
ན
" -
37



，
།
,
，
1-
སུམ་ཅུ་པ་སྐོར།
བྱས་པ་ལ་བརྟེན་ནས། དེ་དང་འབྲེལ་བ་ཡོད་པ་དེའི་དོན་དངོས་སུ་མ་བཤད་ཀྱང་
རྟོགས་ཐུབ་པ་ཞིག་ལ་ཟེར་ཞིང་། དཔེར་ན། ལྷས་བྱིན་ཚོན་པོ་ཉིན་པར་ཟས་མི་
ཟ་ལྟ་བུ་ལ་མཚོན་ན་ལུས་ཚོ་བ་ལ་ངེས་པར་དུ་ཟས་ཟ་དགོས་ཤིང་། ཟས་མི་ཟ་བར་
ཐབས་གཞན་གང་གིས་ཀྱང་ལུས་ཚོན་པོར་འགྱུར་སྟངས་མེད་པས་ན། ལྷས་བྱིན་
གྱི་ཤ་རྒྱགས་པ་དང་ཟས་མི་ཟ་བ་གཉིས་ལྷན་ཅིག་ཏུ་འབྱུང་ཐབས་མེད་ན། ངེས་
པར་དུ་མཚན་མོ་ཟ་གིན་འདུག་སྙམ་པ་བློ་ལ་ཤར་ནུས་ཤིང་། ལུས་ཚོ་བ་དང་ཉིན་
པར་ཟས་མི་ཟ་བ་གཉིས་དངོས་སུ་བསྟན་པའིཤུགས་ཀྱིས་མཚན་མོ་ཟ་གིན་ཡོད་པ་
བསྟན་པ་ལྟ་བུ་དང་། ཡང་ལྷས་ཀྱང་ཕྱག་འཚལ་ཞེས་པའི་ཀྱང ་གི་ཤུགས་ཀྱིས་
ལྷ་མ་ཟད་གཞན་དག་གིས་ཕྱག་འཚལ་བཞིན་ཡོད་པ་སྟོན་པ་འདི་འདྲ་ལ་ཤུགས་
བསྟན་ཞེས་པའི་གོ་དོན་ཡོངས་སུ་རྫོགས་པ་ཚང་གི་འདུག་སྙམ། འོ་ན་ད་དྲག་གི་
རྗེས་སུ་ཐོབ་པའི་ཏུ་ལ་ཤུགས་བསྟན་གྱི་གོ་དོན་ཚང་གི་མི་འདུག་གམ་ཞེ་ན། སུམ་
ཅུ་པའི་གཞུང་ནས་ད་དང་ས་གཉིས་རྗེས་འཇུག་ཏུ་དངོས་སུ་བསྟན་པའིཤུགས་ཀྱིས་
ད་ས་གཉིས་ཡང་འཇུག་དུ་རྟོགས་མི་ཐུབ་པར་སེམས། དེ་རྟོགས་མ་ཐུབ་པ་ཡིན་
དུས། ཤུགས་ཀྱིས་ཐོབ་པའི་ཏུ་སོགས་མི་འབྱུང་ངོ་སྙམ། སྤྱིར་བོད་ཀྱི་སྐད་གདངས་
ལ་ད་དྲག་གི་གདངས་དྲག་པོ་དང་ལྕི་བའི་ཚུལ་གྱིས་འཇུག་པ་དང་། དུས་འདས་
པ་དང་སྐུལ་ཚིག་སྟོན་པའི་ཕྱིར་འཇུག་པ། ག་བ་ད་དྲག་གི་རྗེས་སུ་ཏུ་སོགས་ཐོབ་
པའི་རྣམ་བཞག་བོད་ཀྱི་ཡི་གེ་ལ་ཡོད་པ་དང་། སུམ་ཅུ་པའི་ཚིག་གིས་དངོས་སུ་
བསྟན་མེད་པ་འདི་རྣམས་རྒྱུ་མཚན་དུ་བྱས་ནས་དོན་གྱིས་ཐོབ་པ་ཨེ་ཡིན་ནམ་སྙམ་
པ་བློ་ལ་ཤར། དེ་ཡང་མུ་ཏིག་ཕྲེང་མཛེས་ལས། དོན་གྱིས་ཐོབ་པའི་ཏ་ཡིག་
ཨུ་ཞུགས་བཅས་ལ་དོན་བདུན་ཞེས་གསུངས་པའི་ཕྱིར་རོ། ཡང་རྣམ་དབྱེ་གཉིས་
པ་ལས་སུ་བྱ་བ་དང་། བཞི་པ་དགོས་ཆེད། བདུན་པ་གནས་གཞི། དེ་ཉིད། ཚེ་
38



ཡི་གེ་དང་ལ་དོན་གྱི་སྐོར།
སྐབས་རྣམས་ལ། ལའི་དོན་ཅན་རྣམས་འཇུག་ཚུལ་ཕལ་ཆེར་མཐུན་པས་ན་ལ་
དོན་ཞེས་ངེས་ཚིག་ཏུ་བཤད་ཀྱང་ཐམས་ཅད་ལ་འདྲ་མཉམ་དུ་འཇུག་མི་འཇུག་དང་
གལ་ཏེ་འཇུག་རྒྱུའི་དབང་དུ་བྱས་ཀྱང་བརྗོད་བྱའི་དོན་སྟོན་ཚུལ་ལ་ཁྱད་པར་ཆེན་
པོ་འདུག་སྙམ། དཔེར་ན། གཟུགས་སུ་བྱས་ལྟ་བུ་ལ། སྙན་ངག་གི་གཟུགས་
རྒྱན་གྱི་སྐབས་སུ། དཔེ་ཅན་གྱི་དངོས་པོ་གང་ཞིག་དཔེའི་ངོ་བོའི་ཚུལ་དུ་བཀོད་
པ་སྟེ་དངོས་པོ་གང་ཞིག་གཟུགས་དང་ངོ་བོ་ཐ་མི་དད་དུ་བྱས་པ་བསྟན་པ་ཡིན་ལ།
གཟུགས་ལ་བྱས་ལྟ་བུ། བྱ་ཡུལ་གཟུགས་ལ་བྱེད་པ་པོ་གང་གིས་བྱ་བ་ཞིག་བྱས་
པ་ཙམ་བསྟན་པ་ལས་གཞན་པའི་གཟུགས་དང་བགྱི་བྱ་གཉིས་ངོ་བོ་ཐ་དད་མི་དད་
གང་ཡང་སྟོན་པའི་ནུས་པ་མེད་པ་དང་། ཡང་གཟུགས་ན་བྱས་ཞེས་བརྗོད་མི་བདེ་
བར་མ་ཟད། ཕྲད་སྦྱར་ཡུལ་གཟུགས་བྱ་ཡུལ་ཡིན་དགོས་ནའང་གཟུགས་བྱ་ཡུལ་
མིན་ཞིང་གཟུགས་ཀྱི་སྟེང་ན་བགྱི་བྱ་དང་བགྱི་བྱེད་གཉིས་ཀ་གཟུགས་ལས་ལོགས་
སུ་ཡོད་པར་བསྟན་ཏོ། གཟུགས་སུ་ལྟ་ཞེས་བརྗོད་ཚེ་སུ་སྒྲའི་ནུས་པས་བལྟ་བྱའི་
ཡུལ་གང་ཞིག་གཟུགས་ཀྱི་ངོ་བོར་ལྟ་བ་སྟེ་བལྟ་བྱ་གཟུགས་ཡིན་པ་བསྟན་པ་དང་།
གཟུགས་ལ་བལྟ་ཞེས་བརྗོད་ཚེ་ལ་སྒྲས། ལྟ་བ་པོ་གང་གིས་བལྟ་བར་བྱ་རྒྱུའི་གཟུགས་
དེ་རིང་ཐུང་དབྱིབས་བཀོད་ལེགས་ཉེས་ལ་བལྟ་བ་ཙམ་བསྟན་པ་དང་། གཟུགས་
ན་ལྟ་ཞེས་བརྗོད་མི་བདེ་ལ་བཙན་བརྗོད་བྱས་ན་གཟུགས་དེ་ལྟ་བ་བོའི་རྟེན་གཞི་བྱས་
ཏེ་དངོས་པོ་གཟུགས་མ་ཡིན་པ་གཞན་ཞིག་ལ་ཕར་ལྟ་བར་སྟོན་པར་མ་ཟད།
གཟུགས་དེ་བྱ་བའི་ཡུལ་ཡང་མ་ཡིན་ནོ། ཡང་ཆོས་ཀྱི་དོན་དུ་བསམ་ཞེས་པ་ནི་
ཆོས་ཕྱོགས་ཀྱི་བྱ་བ་གོང་དུ་སྤེལ་བ་ལ་རང་གིས་དེར་ཞབས་འདེགས་སྒྲུབ་སྙམ་པའི་
བསམ་བློ་གཏོང་བ་སྟེ་བསམ་པ་དེ་བྱ་ཡུལ་ཆོས་ཀྱི་ཆེད་དུ་ཡིན་པ་དང་། ཆོས་ཀྱི་
དོན་ལ་བསམ་ཞེས་པའི་ལ་དེས་ལེགས་བཤད་གང་གི་བརྗོད་བྱ་རང་གི་སེམས་ན་
39



སུམ་ཅུ་པ་སྐོར།
ཤར་རྒྱུའི་ཆེད་དུ་བསམ་པ་ཡིན་པས། སྔ་མ་ཡུལ་དང་ཕྱི་མ་ཡུལ་ཅན་གྱི་ངོ་བོ་ཡར་
རྒྱས་སུ་འགྲོ་བའི་ཆེད་དུ་ཡིན་པའི་ཁྱད་པར་དང་། ཆོས་ན་བསམ་ལྟ་བུ་བོད་ཀྱི་
ཡི་གེ་ལ་མི་སྲིད་པ་སོགས་ཁྱད་པར་ཆེན་པོ་ཡོད་དོ། དོན་གྱི་ངོ་བོའམ་ཁྱད་པར་
གྱི་ཆོས་སོ་སོར་མ་འདྲེས་པར་འབྱེད་པར་བྱེད་པ་ལ་རྣམ་དབྱེ་ཞེས་བྱ་ཞིང་ཆོས་གཉིས་
སོ་སོར་མ་འདྲེས་པར་འབྱེད་པར་གང་གིས་བྱེད་ཅེ་ན། བར་གྱི་ཚིག་ཕྲད་དེས་བྱེད་
པ་ཡིན་ནོ།།
དཀོན་མཆོག་དེ་ལ་ཕྱག་འཚལ་ཞེས་པའི་ལ་ཡིག་པྲ་ཏིས་བཞི་པ་དགོས་ཆེད་
དུ་བཞེད་ཅིང་། སི་ཏུས་རྣམ་དབྱེ་གཉིས་པར་བཞེད་པ་ཡིན་ཏེ། མུ་ཏིག་ཕྲེང་མཛེས་
ལས། བཞི་པའི་སྤྱིར་བཏང་གི་དོན་སྣོད་ལ་སོགས་པ་བྱ་བ་གང་ཡིན་ཡང་བྱ་ཡུལ་
དེའམ་དེ་དང་འབྲེལ་བའི་དོན་དུ་སོང་བ་ཞིག་དགོས་པ་ལས་ཡུལ་ཁྱད་པར་ཅན་ལ་
ཕྱག་བྱེད་པ་ནི་ཕྱག་བྱེད་པོ་ཉིད་དམ་དེ་དང་འབྲེལ་བའི་དོན་ལས་ཕྱག་ཡུལ་དེའི་
ཆེད་དུ་མིན་པ་ནི་གནག་རྫིས་ཀྱང་རྟོགས་པར་སླ་བའི་ཕྱིར་ཕྱག་གི་ཡུལ་ལ་རྣམ་དབྱེ་
གཉིས་པ་འཇུག་པ་ལས་འོས་མེད་དོ་ཞེས་གསུངས་སོ།། ཐོན་མིའི་ཞལ་ལུང་ལས།
པྲ་ཏིས་དཀོན་མཆོག་དེའི་ཆེད་དུ་ཕྱག་འཚལ་ལོ་ཞེས་གསུངས་པའི་དེ་སྒྲ་སྙེག་ས་
ལ་རྒྱུ་སྐྱབས་དང་འབྲས་སྐྱབས་ཀྱི་གོ་བ་ཟབ་མོ་ལེན་རྒྱུ་ཡོད་པར་སྣང་སྟེ་ཞེས་
གསུངས་པའི་ཕྱིར་ན། མི་སོ་སོའི་བསམ་བློའི་དབང་གིས་གང་ལ་ངོས་འཛིན་བྱས་
ཀྱང་འགལ་བ་མི་འདུག་སྙམ་ཞིང་། རྒྱུ་སྐྱབས་དང་འབྲས་སྐྱབས་ལ་བསམ་བློ་གཏོང་
རྒྱུ་བྱས་ཏེ་འགྲེལ་བཤད་བགྱིས་ན་བཞི་པ་དགོས་ཆེད་དུ་འགྲོ་བ་ཡིན་ཏེ། འགྲོ་བ་
རྣམས་འདྲེན་པ་ལ་ཐུགས་རྗེ་ཆེན་པོ་དང་ལྡན་པ་སངས་རྒྱས་བཅོམ་ལྡན་འདས་ལྟ་
བུ་རྒྱུ་སྐྱབས་དང་། མ་འོངས་པ་ན་རང་ཉིད་ཀྱིས་འཐོབ་པར་བྱ་རྒྱུའི་འཐོབ་བྱ་མཐར་
ཐུག་རྣམ་པ་ཐམས་ཅད་མཁྱེན་པའི་ཡེ་ཤེས་ནི་འབྲས་སྐྱབས་ཡིན་པས། འདིའི་
40



-
-
-
་་་་་་་
-
--
--
-
-
-
ཡི་གེ་དང་ལ་དོན་གྱི་སྐོར།
སྐབས་ཀྱི་དེ་སྒྲའི་འཇུག་ཡུལ་ཡང་རང་ཉིད་ལམ་གྱི་ཡོན་ཏན་གོང་མཐོར་བགྲོད་
པའི་ལམ་ཇི་ལྟ་བ་བཞིན་སྟོན་པར་བྱེད་པའི་སངས་རྒྱས་དང་བླ་མ། རང་གིས་ཀྱང་
ཉམས་སུ་བླངས་པ་ལ་བརྟེན་ནས་འཐོབ་པར་འགྱུར་བའི་འཐོབ་བྱ་མཐར་ཐུག་དོན་
གཉིས་མཐར་ཕྱིན་དང་སྒྲིབ་གཉིས་སྤངས་པའི་འགོག་ལྡན་ནམ་དཀོན་མཆོག་དེའི་
ཆེད་དུ་ཕྱག་འཚལ་བ་ནི་བཞི་པ་དགོས་ཆེད་ཡིན་སྙམ། རྒྱུ་མཚན་ནི་དཀོན་མཆོག་
དེ་ལ་ཞེས་པའི་དེ་སྒྲའི་འཇུག་ཡུལ་འབྲས་སྐྱབས་སམ་ཕྱག་འཚལ་བ་བོ་རང་ཉིད་
ཀྱིས་ཆེད་དུ་དམིགས་པའི་འཐོབ་བྱ་རྣམ་མཁྱེན་ནི་བྱ་བའི་ཡུལ་དང་ལ་ཡིག་དགོས་
ཆེད་གསལ་བྱེད་ཀྱི་སྒྲ་དངོས་ཏེ། དེའི་ཆེད་དུ་ཕྱག་འཚལ་བ་དེ་རང་གི་འཐོབ་བྱ་
ཐོབ་པ་ལ་ཕན་ཐོགས་ཡོད་པ་ནི། དཔེར་ན། ཉམ་ཐག་པའི་སེམས་ཅན་རྣམས་
སྡུག་བསྔལ་ལས་སྒྲོལ་བའི་སླད་དུ་སངས་རྒྱས་ཀྱི་གོ་འཕང་ཅིས་ཀྱང་འཐོབ་པར་
བྱ་སྙམ་པའི་སེམས་བསྐྱེད་ཀྱིས་ཟིན་པའི་སྒོ་ནས་བསོད་ནམས་རྒྱ་ཆེན་པོ་མ་ཟད་
བསོད་ནམས་ཆུང་ངུ་ཞིག་བསགས་ཀྱང་རྣམ་མཁྱེན་ཐོབ་པའི་རྒྱུར་འགྲོ་བ་ནང་པ་
ཐམས་ཅད་ཀྱིས་གཅིག་མཐུན་དུ་ཁས་ལེན་པས་སོ། རྒྱུ་སྐྱབས་དང་འབྲས་སྐྱབས་
ལ་བསམ་བློ་མ་བཏང་ན། བྱ་ཡུལ་དཀོན་མཆོག་ལ་ཕྱག་འཚལ་བའི་བྱ་བ་བྱས་
པ་ཙམ་བསྟན་པས་ལས་སུ་བྱ་བར་འགྱུར་སྙམ་མོ། ཐོན་མིའི་ཞལ་ལུང་ལས།, སི་
ཏུས་བདུན་པར། གདན་ལ་འདུག ས་ལ་ཉལ་ཞེས་དང་། པྲ་སྟིས་གཉིས་པར་
གཡས་སུ་ཉལ། ཕྱི་རོལ་ཏུ་བསྡད་ཅེས་དང་། བསྡད་འདུག་བཞུགས་རྣམས་བདུན་
པ་བྱས་ན་བདེ་ཞེས་གསུང་། སྤྱིར་བདུན་པ་ནི་དངོས་པོ་གང་ཞིག་གང་ལ་གནས་
པའམ་བརྟེན་ནས་ཡོད་པ་ཙམ་སྟོན་པ་ཞིག་ལ་ཟེར་ཞིང་། དེ་ཡང་བཞུགས་ཟིན་
པ་དང་བཞུགས་ནས་ཡོད་པ་ལ་བསམ་ན་གནས་གཞིའི་དོན་དུ་འགྱུར་ཞིང་། དེ་
མིན་བཞུགས་བཞིན་པའི་ད་ལྟ་བ་དང་བཞུགས་འགྱུར་མ་འོངས་པ་ལ་བསམ་ན་གཉིས་



T
，
སུམ་ཅུ་པ་སྐོར།
པ་ལས་སུ་བྱ་བར་འགྱུར་སྙམ། རྒྱུ་མཚན་ནི་བཞུགས་དང་བསྡད་ལ་སྐུལ་ཚིག་
འཇུག་པས། དཔེར་ན་བླ་མ་ཞིག་གདན་ཐོག་ཏུ་འདུག་དགོས་སྙམ་པའི་དགོངས་
པ་ཞིག་ལ། བཞུགས་ན་སྙམ་པའི་མོས་དད་ཤུགས་དྲག་ཅན་ཞིག་གིས་ནན་ཏན་
གྱིས་བཞུགས་པར་བསྐུལ་བའི་ཚེ། ཁོང་རང་ཉིད་བཞུགས་འདོད་མེད་ལ་དེ་ལྟར་
ཡང་སྐུལ་བ་བོ་དེའི་བསམ་བློ་དང་བསྟུན་པའི་བྱ་བ་མཛད་དགོས་པ་བཞིན་ནོ།།
མཆན།
༡ ས་སྐྱ་པཎ་ཆེན་གྱིས་མཛད་པ། བོད་ནས་པར་བའི་ཤོག་ངོས་ནས་༡༡།
༢ ཨ་ལགས་ཞབས་དྲུང་གིས་མཛད་ཅིང་བོད་ནས་པར་བའི་ཤོག་ངོས་༧༧།
༣ བོད་ནས་དཔར་བའི་ཤོག་ངོས་༢༢།
༤ ཚེ་ཏན་ཞབས་དྲུང་གིས་མཛད་པ། བོད་ནས་པར་བའི་ཤོག་ངོས་༦ན།
༥ ཨ་ལགས་ཞབས་དྲུང་གིས་མཛད་པ་ཤོག་ངོས་༢༡ ལས་གསལ།
༦ ས་པཎ་གྱིས་མཛད་པ། མཚོ་སྔོན་མི་རིགས་དཔེ་སྐྲུན་ཁང་ནས་པར་བའི་ཤོག་ངོས་༤༨
༧ སི་ཏུས་མཛད་པ། མཚོ་སྔོན་མི་རིགས་དཔེ་སྐྲུན་ཁང་ནས་པར་བའི་ཤོག་ངོས་༢༢ནང་གསལ།
༨ ཨ་ལགས་ཞབས་དྲུང་གིས་མཛད་པ་བོད་ནས་པར་བའི་ཤོག་ངོས།༡༣༥
༩ ཨ་ལགས་ཞབས་དྲུང་གིས་མཛད་པའི་ཤོག་ངོས་༡༢༩།



རྣམ་དབྱེ་དང་པོ་དང་བརྒྱད་པའི་སྐོར།
-
-
---
རྣམ་དབྱེ་དང་པོ་དང་བརྒྱད་པའི་སྐོར་
རགས་ཙམ་གླེང་བ།
དཀོན་མཆོག་ཚུལ་ཁྲིམས།
(བྲག་མ་ལྷ་གསོན་དགོན། ）
༄༅། ཡངས་པའི་ས་ཆེན་པོ་གོ་ལ་ཡི་རྩེ་མོར་གནས་འཚོ་བྱེད་པའི་སྤུར་རྒྱལ་
བོད་གངས་ཅན་གྱི་ལྗོངས་འདིར་ཕན་ཚུན་བརྡ་མཚོན་པར་བྱེད་པའི་རི་མོའམ་ཡི་
གེ་ཡོད་མེད་ཀྱི་གནད་དོན་ལ་གཞིགས་ཐོག་ཏུ། བོད་ཀྱི་ཤེས་རིག་ལ་བྱང་བ་འབུར་
དུ་ཐོན་པའི་མཁས་པ་སོ་སོས་དགོངས་བཞེས་གང་མཚོན་གྱི་བརྩམས་ཆོས་ལོ་རྒྱུས་
རིག་པ་དང་རྣམ་ཐར་ཆོས་འབྱུང་སུམ་རྟགས་སོགས་གང་ལེགས་ཀྱི་གཞུང་ཇི་སྙེད་
དུ་རང་རང་གིས་ཅི་མོས་འཐད་སྒྲུབ་ཀྱི་རིག་པ་བརྒྱ་ཕྲག་གིས་བརྒལ་བརྟག་མཛད་
ཡོད་མོད། རྩ་བའི་གཞི་དུས་རབས་བདུན་པའི་ནང་ང་ཚོའི་སྤྱི་ཚོགས་ཀྱི་འཚོ་བར་
འཕོ་འགྱུར་བྱུང་ནས་དུས་རིམ་ངེས་ཅན་ཞིག་གི་ཐོག་མ་ང་ཚོའི་གཅེས་པའི་ཆོས་
སྲིད་སོགས་སྲ་བརྟན་ཡོང་སླད་ལ་ཡི་གེ་ཞིག་མེད་པར་ཐབས་མེད་དགོངས་ནས་
མཛངས་བློན་ཐོན་མིས་མ་ཕྱི་རྒྱ་གར་དུ་གཞི་བཅོལ་ནས་གསར་བཟོ་མཛད་ཅེས་
པ་མཁས་པ་རྣམས་མ་བགྲོས་ལྟ་བ་གཅིག་མཐུན་བྱུང་ནའང་། དེང་གི་གསར་བྱུང་
འགའ་ཞིག་གིས་བློའི་གཞལ་སྟོབས་ལ་བརྟེན་དོགས་གཞིར་གྱུར་ཏེ་ཡི་གེ་གསར་གཏོད་
པ་ཐོན་མི་མིན་ཚུལ་ཁུངས་ལུང་འདྲ་ཆགས་པའི་གཏམ་མང་དག་ཅིག་ལྷགས་རུང་
ཁོ་བོ་རིག་པའི་དཔྱད་དཔྱོད་དང་ལོ་རྒྱུས་ལ་འདྲིས་ཆ་ཡངས་པ་ཞིག་མིན་སྟབས་
43



སུམ་ཅུ་པ་སྐོར། །
ཡོངས་གྲགས་ཀྱི་བཤད་སྟངས་རང་ཡིན་ནོ། དེ་ཡང་སྐབས་དོན་གྱི་བརྗོད་སྙིང་
དང་འབྲེལ་སློབ་དཔོན་གྱིས་སྒྲའི་བསྟན་བཅོས་ཆེན་མོ་བརྒྱད་མཛད་པ་བོད་ཡུལ་
གྱི་མཁས་པ་རྣམས་ལ་ཡོངས་སུ་གྲགས་མོད། འོན་ཏང་དེང་སང་མངོན་མཐོང་
ཡོད་པ་ནི་སུམ་རྟགས་གཉིས་ལས་གཞན་ཅང་མ་མཆིས། དེ་དུས་རབས་དགུ་བའི་
ནང་བཙན་པོ་གླང་དར་མའི་སྐབས་བསྟན་པར་ཆག་འཇིག་བྱུང་བས་བསྟན་བཅོས་
ཀྱི་ཡན་ལག་གཞུང་གཞན་རྣམས་བསྣུབས་ཞེས་པ་བདེན་དོན་དུ་གྲུབ་རུང་དེ་རྣམ་
པའི་མཚན་གྱི་ལྷག་འཕྲོ་ཙམ་ཡང་མེད་པ་ནི་ཤིན་ཏུ་ཡ་མཚན་པ་ཞིག་རེད་སྙམ།
དེའང་སུམ་ཅུ་བའི་གནད་དོན་རྣམ་དབྱེ་ནི་དེང་གི་རྩོམ་ཞིབ་པ་ཁ་ཤས་ཤིག་གིས་
བོད་སྐད་ཀྱི་སྒྲ་གདངས་ལ་རྣམ་དབྱེ་མི་མཁོ་ཞིང་ཚིག་ཕྲད་ཀྱིས་དོན་དབྱེ་ནུས་པ་
དང་། དེ་ལས་ཀྱང་འགའ་ཞིག་གིས་སྤྱིར་རྣམ་དབྱེ་དགོས་ཀྱང་ནང་གསེས་དང་
པོ་དང་བརྒྱད་པའི་རྣམ་དབྱེ་བོད་རང་ལ་མཁོ་བ་མ་ཡིན་ནོ་ཞེས་མགྲིན་པ་གཟེངས་
སུ་བསྟོད་ནས་སྨྲ། དེར་དང་བོས་རིག་པའི་རྒྱབ་ལྗོངས་ནི་མཁས་འཇུག་གི་ཚིག་
དུམ་འགའ་འདྲེན་པར་མཛད་ནའང་དེ་ནི་བོད་རང་སྐད་ཀྱི་སྒྲ་གདངས་ལ་ལེགས་
སྦྱར་གྱི་སྒྲ་སྒྲུབ་བྱེད་པའི་རྣམ་དབྱེ་མཁོ་བ་མ་ཡིན་ཞིང་བོད་རང་ལ་རྣམ་དབྱེ་མི་མཁོ་
གསུངས་པ་ག་ན་ཡིན། དེའང་ས་པཎ་ཁོང་གིས། ངོ་བོ་བྱ་བྱེད་དགོས་པ་དང་།
།འབྱུང་ཁུངས་འབྲེལ་གནས་བོད་པའི་ཚིག །གཅིག་གཉིས་མང་པོ་རྣམ་དབྱེ་བས།
།རྣམ་པར་དབྱེ་བ་ཉི་ཤུ་བཞི། ཞེས་དཔེ་དང་འབྲེལ་གསལ་གསུངས་མཛད་པ་ནི་
ཕྱི་རབས་པ་རྣམས་འཁྲུལ་བའི་འཆིང་རྒྱ་ལས་གྲོལ་བའི་ཐབས་ལམ་རྨ་མེད་པ་ཞིག་
མ་རེད་དམ། དེ་ཡང་མཁས་པའི་དབང་པོ་སི་ཏུ་པཎ་ཆེན་གྱི་གསུང་ལས། དོན་
ཐོབ་ཀྱི་དབང་གིས་དོན་བརྗོད་པར་བྱེད་པའི་སྐད་རིགས་ཐམས་ཅད་ལ་རྣམ་དབྱེ་
དེ་རྣམས་མེད་པ་མི་སྲིད་པས་མཁན་པོ་འདིས་བོད་ཀྱི་སྐད་ལ་ཡང་ལེགས་སྦྱར་དང་
བསྟུན་ནས་རྣམ་དབྱེ་དེ་རྣམས་ཀྱི་འཇུག་ཚུལ་གསལ་བར་མཛད་པ་ཡིན་ནོ།, ཞེས་
44



རྣམ་དབྱེ་དང་པོ་དང་བརྒྱད་པའི་སྐོར།
གསུངས་པ་དང་། དེ་བཞིན་མཁས་དབང་ཚེ་ཏན་ཞབས་དྲུང་གིས། ཆོས་གང་
ཡང་རུང་བ་ཞིག་གི་མིང་ཚིག་དེ་གཞན་དང་མ་འདྲེས་པར་རྣམ་པར་ཏེ་སོ་སོར་དབྱེ་
ཞིང་འབྱེད་ནུས་པའི་སྒྲའི་ཆ་ཤས་སུ་གྱུར་པའི་ཚིག་ཕྲད་ཅིག་ལ་རྣམ་དབྱེ་ཞེས་བྱའོ།
ཞེས་གསུངས། དེ་ནས་བརྡ་སྤྲོད་ཀྱི་སྐད་རིགས་གང་ཞིག་ལའང་རྣམ་དབྱེ་ནི་མེད་
མི་རུང་བ་ཞིག་ཡིན་ཞིང་གང་བརྗོད་པའི་སྒྲ་དེ་ཉིད་ཤེས་བྱ་ཇི་སྙེད་པ་སོ་སོའི་གོ་དོན་
དང་མ་འདྲེས་པར་གསལ་བར་བྱེད་པའི་རྐྱེན་ལ་ཤིན་ཏུ་གལ་ཆེ་བ་ཞིག་ཡིན། དེས་
ན་རྣམ་དབྱེ་དང་ཚིག་ཕྲད་ནི་དོན་ཐོག་ཏུ་རང་རང་གི་ནུས་པ་དང་བྱེད་ལས་མི་འདྲ་
བ་ཞིག་སྟོན་པ་ནི་བོད་མིའི་སྐད་ཆའི་ཁྲོད་དུ་མངོན་གསལ་དོད་པོ་ཞིག་རེད། ཚིག་
ཕྲད་ནི་མིང་ངམ་ཚིག་མཚམས་སྦྱོར་བྱེད་ཀྱི་སྒྲ་སྟེ། མིང་དང་ཚིག་གོ་རིམ་གྱི་བར་
སྦྱོར་བྱེད་དང་སྦྱར་ན་ཚིག་གི་སྡེབ་སྦྱོར་དང་བརྗོད་པ་བདེ་བ་ཙམ་ལ་ཕན་པ་ཡིན་
ཏེ༑ དཔེར་ན་གོས་དང་གོས་ཀྱི་བར་འཚེམ་བྱེད་ཀྱི་ཁབ་སྐུད་ལྟ་བུའོ། དེ་གཉིས་
ཀྱི་ངོ་བོ་དང་བྱ་བྱེད་སོགས་ཡེ་ནས་མི་གཅིག རྣམ་དབྱེ་ལ་ཕྲད་ཅེས་བརྗོད་དུ་ཡོད་
ནའང་ཕྲད་དང་བྱེད་ལས་གཅིག་ཏུ་བལྟ་མི་རུང་། རྣམ་དབྱེ་ནི་སྐད་རིགས་ཡོངས་
ལ་མེད་མི་རུང་བའི་བྱེད་ཅན་ནུས་ལྡན་ཞིག་ཡིན་པ་དང་། ཚིག་ཕྲད་ནི་སྐད་རིགས་
རང་རང་གི་གོམས་གཤིས་སམ་ཁྱད་ཆོས་ལས་མངོན་པ་ཞིག་ཡིན་པས་ཕན་ཚུན་
བསྲེ་བར་མི་བྱའོ། དེ་ཡང་མཁས་དབང་དབྱངས་ཅན་དགའ་བློ་ནས། རྣམ་དབྱེ་
རྣམས་ཚིག་ཕྲད་ཡིན་ཡང་ཚིག་ཕྲད་རྐྱང་བ་མིན་ནོ། ཞེས་གསུངས་པ་དང་། དེ་
ལས་ཆེས་གསལ་ཁ་གནང་བ་དྲན་དབང་ཚེ་ཏན་ཞབས་དྲུང་གིས། རྣམ་དབྱེ་ཐམས་
ཅད་ཀྱང་ཕྲད་ཡིན་ཡང་ཚིག་ཕྲད་རྐྱང་བ་ཞེས་པའི་ཕྲད་དང་མི་འདྲ་སྟེ། ཞེས་
མུ་བཞི་དང་སྦྲགས་ཕྲ་ཞིབ་ཁབ་རྩེ་ཙམ་ཡང་མ་ནོངས་པར་གསལ་སྟོན་མཛད། གང་
ལྟར་ཚིག་ཕྲད་ནི་སྦྱོར་ཚུལ་རྗེས་འཇུག་གི་ཁྱད་པར་ལ་ལྟོས་པ་དང་སྦྱོར་ཚུལ་རྗེས་
འཇུག་གི་ཁྱད་པར་ལ་ལྟོས་མི་དགོས་པ་དེ་དག་མིང་ངམ་ཚིག་སྦྱོར་གང་ཞིག་གི་བར་



སུམ་ཅུ་པ་སྐོར།
མཚམས་སྦྱོར་བྱེད་དམ་དོན་གྱི་ཁྱད་པར་གསལ་བར་སྟོན་བྱེད་ལ་སྨན་པའི་བྱེད་
ཅན་ཞིག་ཡིན་ཞིང་། དེ་ཡང་མཁས་མཆོག་སི་ཏུ་པཎ་ཆེན་གྱིས། ཚིག་ཕྲད་ཅེས་
བྱ་བ་ནི་སྤྱིར་མིང་གཉིས་སམ་དུ་མ་སྦྲེལ་བའི་ཚེ་བར་དུ་མཚམས་སྦྱོར་བའམ་དོན་
གསལ་བར་ཕན་འདོགས་པར་བྱེད་ཅིང་འགའ་ཞིག་དེ་འདྲའི་ཐོག་མཐའ་གཉིས་དང་
མིང་རྐྱང་ཙམ་ལའང་དོན་གསལ་བའམ་བརྗོད་བདེ་བ་ལ་ཕན་འདོགས་པར་བྱེད་
པའི་སྒྲའི་རྣམ་པ་ཞིག་སྟེ། ཞེས་རྣམ་དབྱེ་ལ་ཚིག་ཕྲད་ཀྱི་མིང་གིས་བསྙད་དུ་ཡོད་
ཀྱང་རྣམ་དབྱེ་དང་གཅིག་ཏུ་བགྲང་མི་རུང་། དཔེར་ན་དངོས་པོ་ཞེས་པ་འདུས་
བྱས་ཀྱི་སྤྱི་མིང་ཡིན་ཡང་དེ་དངོས་པོ་རང་རང་གི་སྐབས་དོན་གྱི་མིང་དང་ནུས་པ་
མི་འདྲ་བ་གསར་བ་རེར་འདོན་ཐུབ་པ་ནི་ཆོས་ཉིད་མངོན་སུམ་དུ་གྲུབ་པ་དེའི་ཕྱིར་
ཁྱད་པར་ཆེའོ། རྣམ་དབྱེ་ནི་བོད་རང་སྐད་ཀྱི་ངོ་བོ་ལས་ཐོན་པ་ཞིག་ཡིན་པ་ནི་
སུམ་རྟགས་ཀྱི་དྲི་མི་བྲོ་བའི་བྱིས་ཆུང་གི་ངག་ལ་གཞིགས་ན་དམིགས་བསལ་ཚིག་
ཕྲད་དང་མི་འདྲ་བའི་ཚོར་སྣང་གསར་བ་ཞིག་སྟེར་ཐུབ་པར་མ་ཟད་རྣམ་དབྱེ་དེའི་
ནུས་པས་མིང་དང་ཚིག་སྦྱོར་གང་ཞིག་གི་བསྟན་དོན་མ་བསྣོལ་བ་རྣམ་པར་དབྱེ་
བའི་ཆོས་རང་ཤུགས་ཀྱིས་གཟུགས་བརྙན་བཞིན་གསལ་གནང་ཡོད་པ་ནི་བཤད་
ག་ལ་དགོས། དེ་འདྲ་བའི་རྣམ་དབྱེ་ཡིས་དབྱེ་གཞི་དང་དབྱེ་ཆོས་སོ་སོར་མ་འདྲེས་
པའི་བརྗོད་དོན་གང་ཡིན་གསལ་པོ་ཞིག་ར་སྤྲོད་ཐུབ་པ་ནི་བོད་ཙམ་དུ་མ་ཟད་མི་
རིགས་གཞན་ལ་ཡང་རྣམ་པ་གསལ་པོ་ཡོད། དེའི་ཕྱིར་ཚིག་ཕྲད་དང་མི་འདྲ་བའི་
རྣམ་དབྱེ་ཡིས་རང་གང་སྟོན་པའི་སྟོན་གཞི་དེའི་བྱ་བྱེད་སོགས་ཀྱི་ཆ་ཕྲ་མོ་ཡང་མ་
ལུས་པ་འབྱེད་པར་བྱེད་པ་ནི་རྣམ་དབྱེ་ཡི་ལས་འགན་རང་ཡིན་སྙམ། འོ་ན་ཁྱེད་
ཀྱིས་རྣམ་དབྱེ་ནི་མི་མཁོ་བས་ཐོན་མིས་སུམ་ཅུ་བའི་རྩ་གཞུང་དུ་རྣམ་དབྱེ་ཞེས་པའི་
སྒྲོས་ཙམ་ཡང་གླེང་མེད་ཟེར་བའམ་སློབ་དཔོན་གྱི་དགོངས་པ་དང་འབྱོར་མིན་དཔྱད་
པ་ཡོད་དེ། ཐོན་མིས་སུམ་ཅུ་བའི་རྩ་གཞུང་དུ་གྲངས་ངེས་བསྟན་གྱི་རྣམ་དབྱེ་ཞིག་



་
རྣམ་དབྱེ་དང་པོ་དང་བརྒྱད་པའི་སྐོར།
གསལ་གསུང་མེད་པ་ལོས་བདེན། འོན་ཀྱང་མཁན་པོ་འདིས་གཞི་ཉིད་ནས་རྣམ་
དབྱེ་མེད་པར་དགོངས་པ་ག་ན་ཡིན་ཏེ་མ་ཡིན། དེ་སློབ་དཔོན་གྱིས་སུམ་ཅུ་བའི་
སྐབས་ཡི་གེའི་སྦྱོར་བ་དངོས་ཀྱི་འཇུག་པ་བསྟན་པའི་སྐབས་སུ་ཧ་གོ་རྗེས་རྟགས་
འཇུག་ཏུ་མིང་མཐའ་འདྲེན་ཚུལ་བཤད་པའི་སྐབས་སུ་གསུངས་པ་ནི། ཆོས་དངོས་
ལས་དང་བྱེད་པ་དང་། །སྦྱིན་དང་འབྱུང་ཁུངས་འབྲེལ་བ་དང་། །གནས་དང་
བོད་པའི་སྒྲ་ཡང་དྲངས། །ཞེས་རིམ་བཞིན་གསལ་བར་བསྟན་པ་དེ་དག་གི་ཐོག་
ཏུ་བསམས་ནས་ཐོན་མིས་རྣམ་དབྱེ་མ་མཛད་ཟེར་ཅི་ལ་ཡོད། དེ་ཡང་ཁོང་གི་
དགོངས་ཚུལ་ལ་ཅུང་གཞིགས་ན་ལེགས་སྦྱར་ལྟར་གྲངས་ངེས་བསྟན་གྱི་རྣམ་དབྱེ་
ཞིག་མེད་པ་ཀུན་མཐོང་མངོན་གྱུར་ཡིན་ནའང་ཕྲད་ཀྱི་ཐོབ་ཐང་མི་འདྲ་བ་བོད་སྐད་
ཀྱི་སྒྲ་ལ་རྣམ་པར་དབྱེ་བ་འཇུག་དགོས་པ་ནི་ལུང་དང་རིགས་པ་གང་ལ་བསམ་ནའང་
འཐད་སྒྲུབ་ཀྱི་རྒྱུ་མཚན་གསལ་པོར་ཡོད། དཔེར་ན་གང་དུ་འགྲོ་ཞེས་པའི་སྐབས་
དེའི་བྱེད་ཅན་དུ་སྒྲའི་ནུས་པས་ཡུལ་གང་ལ་འགྲོ་བའི་དོན་གསལ་བར་སྟོན་པར་བྱེད་
པའི་དབྱེ་ཆོས་ཤུགས་ཅན་ཞིག་ཡོད་པ་དེ་ལེགས་སྦྱར་དང་ཚུལ་མཚུངས་པའི་སྒོ་
ནས་དམིགས་བསལ་གོ་སྒྲིག་གནང་བ་དེ་དག་ལ་ཕྱིས་སུ་མཁས་པ་རྣམས་ཀྱི་རང་
གི་འདོད་མོས་ལྟར་རྣམ་དབྱེ་ཞེས་པའི་མིང་བཏགས་པ་མིན་ཡང་དེ་དག་རང་གི་བྱེད་
ཅན་ནུས་ལྡན་གྱི་དོན་དངོས་ལ་གཞིགས་ནས་རྣམ་དབྱེ་ཞེས་པའི་ཐ་སྙད་གསར་བཅོས་
གནང་བ་ཞིག་ཡིན་སྙམ། ཐོན་མི་རང་གིས་མཛད་པའི་རྩ་གཞུང་དུ་རྣམ་དབྱེ་བཤད་
པའི་སྐབས་སུ་ཆོས་དངོས་ཞེས་བསྟན་ནའང་དེ་ལ་ཆོས་དངོས་ཞེས་པ་ཤེས་བྱ་སྤྱིའི་
མིང་དུ་ཁེབས་ཡོད་སྟབས་དེ་གཞི་བྱས་ནས་མཁས་པ་རྣམ་པས་ཐོན་མིའི་དགོངས་
དོན་གྱི་དངོས་ཤུགས་ཅི་རིགས་ལ་བསྲེག་བཅད་བརྡར་བའི་གསེར་བཞིན་གཏན་
འབེབས་ཀྱིས་གཞི་དེ་དག་ལ་རྣམ་དབྱེ་ཞེས་སྦྱར་བ་ཡིན་སྙམ། སྤྱིར་བོད་སྐད་ཀྱི་
རྣམ་དབྱེའི་ལས་རིམ་སོགས་རིམ་བཞིན་ལེགས་སྦྱར་གྱི་རྣམ་དབྱེ་སོགས་དང་ཕན་



སུམ་ཅུ་པ་སྐོར།
ཚུན་བསྟན་དོན་གྱི་འཇུག་པ་དོ་མཚུངས་པའི་སྒོ་ནས་བང་རིམ་བཞིན་གསལ་སྟོན་
བྱེད་པ་འདིས་སློབ་དཔོན་གྱིས་བོད་རྒྱ་གཉིས་ཀྱི་སྐད་ལ་དཔྱད་ཞིབ་མཛད་པའི་མཐའ་
མའི་གྲུབ་རྟགས་ཤིག་ཡིན་པ་མཚོན་པར་མ་ཟད་ད་དུང་ང་ཚོའི་བརྡ་སྤྲོད་ཀྱི་ཕྱི་མོ་
ཡང་ལེགས་སྦྱར་ཡིན་པ་དོན་གྱིས་མཚོན་ཐུབ། དེ་དག་ལ་བསམ་ནས་ཐོན་མིས་
རྣམ་དབྱེ་ཞེས་པའི་ཐ་སྙད་སྦྱར་མ་སྦྱར་ཙམ་ལས་སྤྱིར་མི་འདོད་པ་མིན་པ་ནི་མཐོང་
ཐུབ། དེ་ཡང་དེའི་རྗེས་སུ་བོད་ཀྱི་པཎྜི་ཏ་ཐོག་མ་རྗེ་ས་པཎ་གྱིས་དཔྱད་གསུམ་གྱི་
གཡའ་རིང་དུ་དག་པའི་སྒོ་ནས་ཐད་བསྒྱུར་གནང་བའི་རང་གཞུང་དུ་ཡང་བོད་རང་
སྐད་དང་དོན་མཚུངས་པའི་རྣམ་དབྱེ་ཞིག་གཏན་འབེབས་མཛད་པ་དེས་ཀྱང་ཡོད་
པར་གྲུབ་བོ། དེ་ཡང་བོད་ལ་རྣམ་དབྱེ་དང་པོ་དང་བརྒྱད་པ་མི་མཁོ་ཞེས་པའང་
ཅུང་མི་བདེ་སྙམ། མིང་ཙམ་བརྗོད་པའི་རྣམ་དབྱེ་ནི་ཆོས་གང་ཡོད་པ་ཇི་སྙེད་ཀྱིས་
དོན་གྱི་ངོ་བོའམ་མིང་ཙམ་བརྗོད་པ་ཞིག་ཡིན་ཞིང་། སྐབས་འདིའི་མིང་ཞེས་པ་
དངོས་པོ་གང་གི་མིང་ཙམ་མམ་དོན་སྙིང་གང་ཞིག་ལ་འབྲེལ་བ་མི་བྱེད་པའི་མིང་
གི་བརྗོད་པ་ཞིག་ལ་ཟེར་སྙམ། དེས་ན་དངོས་པོ་གང་ཞིག་གི་མིང་དམིགས་སུ་བརྗོད་
པའི་ཚེ་མིང་དེ་ག་རང་གི་ངོ་བོ་ཙམ་སྟོན་པ་མ་གཏོགས་གཞན་པའི་ཁྱད་ཆོས་ཟུར་
ཕྲ་ཙམ་དང་མ་འདྲེས་པ་གསལ་བོར་དབྱེ་ནུས། དེ་ཡང་མཁས་དབང་ཚེ་ཏན་
ཞབསདྲུང་གིས། དཔེར་ན་གནམ་གྲུ་ཞེས་བརྗོད་པའི་མིང་དེས་ས་ཐོག་གི་རི་ར་
བ་ཁང་ཁྱིམ་སོགས་དང་བར་སྣང་གི་ཉི་ཟླ་སོགས་ལ་མ་འདྲེས་པར་འབྱེད་པའི་སྒྲའི་
ཆ་ཤས་ནུས་པ་ཅན་ཞིག་ཡོད་པ་དེ་ལ་རྣམ་དབྱེ་དང་པོ་མིང་ཙམ་བརྗོད་པ་ཞིག་
འདོགས་པ་བཞིན་ནོ་ གསུངས་པ་ལྟར། དེའི་སྐབས་སྒྲའི་ཆ་ཤས་ནུས་པ་ཅན་ཞེས་
པས་ཆོས་དངོས་གཞན་དང་གཞན་ལ་འགྲིམ་ཞུགས་མི་བྱེད་པའི་འབྱེད་བྱེད་དམ་
དོན་ཐོབ་ཀྱིས་ཕན་ཚུན་སྣོལ་མར་བྱེད་མི་འཇུག་པའི་ཕྲད་ཅིག་ལ་གོ་ཆོག་སྙམ་མོ།
དཔེར་ན། གཞི་རིམ་སྐད་ཆའི་ནང་བུམ་པ་ཞེས་བརྗོད་པའི་ཚེ་རྗོད་བྱེད་ཀྱི་སྒྲའི་
48



རྣམ་དབྱེ་དང་པོ་དང་བརྒྱད་པའི་སྐོར།
སྟེང་ན་བརྗོད་བྱའི་བུམ་པ་རང་ཤེས་བྱ་ཇི་སྙེད་པའི་ཆོས་དང་མ་འདྲེས་པ་རང་གི་
ངོ་བོ་རྣམ་པར་སྟོན་ཐུབ་པའི་སྒྲའི་ཆ་ཤས་ནུས་པ་ཅན་ཡོད་པ་དེ་ལ་རྣམ་དབྱེ་ཞེས་
བྱ་ཞིང་། གལ་ཏེ་སྐབས་དེའི་སྒྲའི་ཆ་ཤས་ནུས་པ་ཅན་ཟེར་བའི་ཚིག་སྟོབས་ཅན་
དེ་མེད་ན་འདུས་བྱས་སྤྱིར་བཏང་ཙམ་ལས་བརྗོད་བྱའི་ཁྱད་པར་གྱི་ཆོས་བུམ་པ་
དམིགས་སུ་གོ་མི་ཐུབ་པས་དེ་ལ་བསམས་ནས་ཟུར་དུ་རྣམ་དབྱེ་ཞིག་སྟེར་མི་དགོས་
ཤིང་རང་གཤིས་སུ་རྣམ་དབྱེ་ཞིག་ཡོད་པ་དོན་གྱིས་གྲུབ་སྙམ། དེ་ཡང་ལེགས་སྦྱར་
གྱི་རྣམ་དབྱེ་དང་པོ་དོན་གྱི་ངོ་བོ་ཙམ་སྟོན་པ་ལའང་སི་སོགས་ཀྱི་རྐྱེན་མ་སྟེར་ན་
བརྗོད་བྱའི་དོན་ལོགས་སུ་གསལ་མི་ནུས་པས་རང་རྐྱ་ཚུགས་པའི་མིང་ཙམ་སྟོན་
མི་ཐུབ། བོད་རང་སྐད་ལ་མིང་ཙམ་བརྗོད་པའི་ཚེ་དེ་ལ་རྣམ་དབྱེ་དང་པོའི་རྐྱེན་
འདིའོ་ཞེས་དམིགས་བསལ་གོ་སྒྲིག་ཅན་གང་ཡང་སྟེར་མི་དགོས་ཤིང་མིང་དང་རྣམ་
དབྱེ་གཉིས་གཉེན་སྒྲིག་གིས་ཕན་ཚུན་ངོ་བོ་དབྱེར་མེད་ཀྱི་ཚུལ་དུ་རང་རིགས་ཀྱི་
ངག་ལས་བརྗོད་པར་གསལ་ཐུབ་པས་བཤད་ག་ན་དགོས། དེ་ལྟ་བུའི་རྣམ་དབྱེ་
ནི་བོད་རིགས་རང་ཉིད་ཀྱི་སྐད་ཆའི་ཟུར་དུ་རང་ཤུགས་ཀྱིས་ལེགས་སྦྱར་གྱི་རྣམ་
དབྱེ་དང་པོ་ལྟར་དོན་མཚུངས་པ་ཞིག་སྟོན་ཐུབ་པས་ན་དོན་གྱི་ངོ་བོ་ཙམ་སྟོན་པའི་
མིང་ངམ་རྣམ་དབྱེ་དང་པོ་ཞེས་བྱ་ཞིང་། བོད་སྐད་དུ་ཆོས་གཞན་ལ་འདྲེས་པ་བྱེད་
དུ་མི་བཅུག་པའི་རྐྱེན་ཞིག་དངོས་སུ་མི་གསལ་རུང་ཤུགས་ཀྱིས་དབྱེ་ཐུབ་པའི་རྐྱེན་
ནམ་ཕྲད་ཅིག་ཡོད་པ་དེའི་ཆ་ནས་བཤད་ཀྱང་རྣམ་དབྱེ་དང་པོ་ཟེར་བ་ཞིག་ཡོད་
པར་མ་ཟད་ད་དུང་ཁོང་ལ་རྣམ་དབྱེ་ཡི་ཕྲད་དང་ལྡན་པ་ཞིག་ཀྱང་ཡིན་ཟེར་ན་སྐྱོན་
ཆེར་མེད་སྙམ་མོ། དོན་གྱི་ངོ་བོ་ཙམ་སྟོན་པའི་མིང་ནི་མིང་ཙམ་དུ་མ་ཟད་བྱ་བྱེད་
བདག་གཞན་སོགས་ཀྱི་དབྱེ་བ་མེད་པ་རིས་མེད་ཀྱི་མིང་ཡོད་དོ་ཅོག་དེའི་ཁྱབ་ཁོངས་
སུ་ཚུད་ཅིང་། དེ་ལ་དབྱེ་ན་འདོད་རྒྱལ་དང་རྗེས་གྲུབ་ཀྱི་མིང་གཉིས་ཡོད་ལ་དེ་
རེ་ལ་དངོས་མིང་དང་བཏགས་མིང་གཉིས་གཉིས་སུ་དབྱེ། དང་པོ་འདོད་རྒྱལ་གྱི་
།



སུམ་ཅུ་པ་སྐོར།
དངོས་མིང་ནི་དངོས་པོ་གང་ཞིག་ཐོག་མར་ངོས་འཛིན་ཚེ་སྒྲ་བཤད་དུ་མེད་པར་རང་
འདོད་ལྟར་བརྡ་སྦྱར་བའི་མིང་དེ་རྒྱལ་བས་ན་དེ་སྐད་བརྗོད། མཚན་གཞི་ནི་ལྷ།
ཀླུ༈ འདྲེ་སོགས་ལྟ་བུ་ལ་རྒྱུ་མཚན་ཅི་ཡང་བཤད་དུ་མེད་པས་དངོས་མིང་འདོད་
རྒྱལ་ལོ། བཏགས་མིང་འདོད་རྒྱལ་ནི། གཞི་དངོས་མིང་དེ་ལ་ཆོས་གཞན་ཞིག་
གི་མིང་རང་མོས་སུ་བཏགས་པ་སྟེ། དཔེར་ན། ཕོ་ཞིག་ལ་རྒྱུ་མཚན་གང་ཡང་
བརྗོད་དུ་མེད་པར་སྟག་ཅེས་རང་འདོད་དུ་བཏགས་པ་དེ་མིང་དུ་གྲགས་ཤིང་ཕོ་དེ་
སྟག་ཅེས་པའིའཇུག་ཡུལ་དངོས་གནས་པ་མིན་པ་རང་འདོད་ཀྱིས་བཏགས་པའི་མིང་
ལ་བཏགས་མིང་ཞེས་པ་ཡིན་ནོ། གོང་གསལ་འདོད་རྒྱལ་གྱི་མིང་ལ་བརྟེན་ནས་
ཕྱིས་སུ་མིང་བརྡ་གསར་བ་སྦྱར་བ་དེ་རྗེས་གྲུབ་ཀྱི་མིང་ཡིན་ཞིང་། དེ་ལ་ཚན་ཁག་
མི་འདྲ་བ་མང་པོ་ཞིག་ཡོད་ནའང་ནང་གསེས་མེད་མི་རུང་བའི་ཁ་ཤས་དབྱེ་ན་འདི་
ལྟར་ཏེ། །
དང་པོ། འདྲ་བ་རྒྱུ་མཚན་དུ་བྱས་ནས་བཏགས་པའི་མིང་ནི་གར་མཁན་
མ་ཞིག་ལ་ལྷ་མོ་ཞེས་བརྗོད་པའི་ཚེ། དེ་གཉིས་གར་གྱི་ཉམས་འགྱུར་སོགས་དང་
ཐ་ན་མཛེས་སྒེག་གི་ཆ་ལ་སོགས་པ་ཕལ་ཆེར་གཅིག་མཚུངས་ཡིན་པས་ན་དེ་ལྟར་
བརྗོད། །
གཉིས་པ། འབྲེལ་བ་རྒྱུ་མཚན་དུ་བྱས་ནས་བཏགས་པའི་མིང་ནི་མི་མང་
འདུ་སའི་ཚོམས་ཁང་ལ་འདུ་ཁང་ཞེས་མི་མང་དང་འབྲེལ་བ་ཡོད་པ་གཞི་བྱས་ནས་
དེ་ལྟར་བཏགས། །
གསུམ་པ། སྤྱིའི་མིང་བྱེ་བྲག་ཏུ་བཏགས་པ་ཡང་ཡོད་དེ། དཔེར་ན། རྨ་
ཆུའི་ཁུག་མགོ་ནས་རྒྱའི་མཆོད་རྟེན་དཀར་པོ་ཡན་གྱི་ས་གནས་ལ་ཨ་མདོ་ཞེས་སྤྱིའི་
མིང་དུ་གྲགས་ཤིང་བྱེ་བྲག་དེང་སང་ང་ཚོའི་སྤྱི་ཚོགས་ཀྱི་ཁྲོད་དུ་ཡུལ་དེར་འཚོ་བའི་
མི་ཞིག་མཐོང་བ་དང་མཉམ་དུ་སྤྱིའི་མིང་བྱེ་བྲག་པ་མི་ཞིག་ལ་བཏགས་པ་དེ་ལྟ་བུའོ།
50



རྣམ་དབྱེ་དང་པོ་དང་བརྒྱད་པའི་སྐོར།
བཞི་པ། བྱེ་བྲག་གི་མིང་སྤྱི་ལ་བཏགས་པའང་ཡོད་དེ། དཔེར་ན། རི་བོ་
ཧི་མ་ལ་ཡ་དང་རི་བོ་གངས་ཅན་ཞེས་བྱ་བ་བྱེ་བྲག་རི་བོ་ཡི་མིང་ང་ཚོའི་བོད་ཡུལ་
སྤྱི་ལ་ཁྱབ་པས་དེང་སང་གངས་ཅན་པ་ཞེས་བཏགས་པ་དེ་ལྟ་བུའོ།། །
ལྔ་པ། དོན་གྱི་སྒོ་ནས་བཏགས་པའི་མིང་ཡང་ཡོད་དེ། དཔེར་ན། ཀུན་
མཁྱེན་ཅེས་པ་དོན་དངོས་མངོན་སུམ་ཙམ་མ་ཡིན་པ་རྗེས་དཔག་གི་གནས་གསུམ་
སོགས་གསལ་བོར་ཤེས་པའམ་མཁྱེན་པ་ལ་ཀུན་མཁྱེན་ཅེས་དོན་གྱི་སྒོ་ནས་བཏགས་
པ་དེ་ལྟ་བུའོ། །
དྲུག་པ། བྱེད་ལས་ཀྱི་སྒོ་ནས་བཏགས་པའི་མིང་ཡང་ཡོད་དེ། དཔེར་ན།
དངུལ་ལོར་ལ་དེང་སང་ཀུན་དགའ་དོན་འགྲུབ་ཅེས་མིང་བཏགས་པ་དེ་ལྟ་བུའི་ཚུལ་
མི་འདྲ་བ་མང་པོ་ཞིག་ཡོད་ནའང་སྐབས་དོན་མིང་ཙམ་བརྗོད་པའི་ཟུར་འཕྲོས་ཙམ་
ཡིན་པས་དེ་ཙམ་བྱའོ།
རྣམ་དབྱེ་བརྒྱད་པ་ནི་སྔོན་དང་དེང་གི་མཁས་མཆོག་དམ་པ་རྣམས་ཀྱིས་རྩོད་
པ་རྒྱག་དང་རྒྱག་བཞིན་པ་ཞིག་ཡིན་ཞིང་། དེ་ཡང་ཁ་ཤས་ཀྱིས་རྣམ་དབྱེ་དང་
པོ་ལས་ཟུར་དུ་དབྱེ་མི་རུང་གསུང་བ་དང༌། ཁ་ཤས་ཀྱིས་རྣམ་དབྱེ་བརྒྱད་པར་
དབྱེ་གཞིའི་ལས་ཀ་མེད་པས་མི་དགོས་པ་དང་། ཡང་ཁ་ཅིག ལེགས་སྦྱར་ལ་
རྣམ་དབྱེ་བརྒྱད་ཡོད་པས་བོད་ལ་ཡང་ཡོད་དགོས་སོགས་གསུང་ཚུལ་ཆེས་མང་པོ་
ཞིག་ལྷགས་རུང་། ཁོ་བོའི་བློ་རྨོངས་ལ་ཤར་ཚུལ་ཅུང་བཤད་ན་འདི་ལྟ་སྟེ། སྤྱིར་
རྣམ་དབྱེ་བརྒྱད་པ་གཏན་ནས་མེད་ཟེར་མི་རུང་སྟེ། རྩ་གཞུང་དུ་རྣམ་དབྱེ་བསྟན་
པའི་སྐབས་སུ། གནས་དང་བོད་པའི་སྒྲ་ཡང་དྲངས། ཞེས་བོད་པ་ནི་རྣམ་དབྱེ་
བརྒྱད་པ་ཡིན་པར་གོང་མ་ལ་ལྟོས་ཏེ་ཤེས་སླ་བས་འགྲེལ་བརྗོད་བྱེད་ག་ན་དགོས།
རྣམ་དབྱེ་བརྒྱད་པ་ནི་སྦྱར་གཞི་གཙོ་བོ་མིང་ལས་ལོགས་སུ་དབྱེ་བ་མེད་པར་ལོས་
བདེན་མོད། དེ་བཞིན་རྣམ་དབྱེ་ཐམས་ཅད་ཀྱི་སྦྱར་གཞི་རྣམས་མིང་དུ་མ་འདུས་



ས་
སུམ་ཅུ་པ་སྐོར།
པ་ལས་གྲུབ་པ་ཡིན་པ་བརྗོད་མི་དགོས་ཤིང་། རྣམ་དབྱེ་བརྒྱད་པ་ཡང་བརྡ་སྤྲོད་
ཀྱི་སྐད་རིགས་གང་ཞིག་གི་ཁྱད་ཆོས་སམ་གོམས་གཤིས་ཤིག་ཡིན་པ་དོན་ཙམ་དུ་
མ་ཟད་སྒྲའི་ཟུར་ཙམ་གྱིས་གོ་ཐུབ། དེ་བཞིན་རྣམ་དབྱེ་བརྒྱད་པར་རྣམ་དབྱེ་ཞེས་
པའི་ཐ་སྙད་སྦྱར་མ་སྦྱར་ཙམ་ལས་དོན་གྱི་རྣམ་དབྱེ་ཡིན་པ་ང་ཚོའི་གདངས་ཟུར་
ལས་མངོན་པ་དེ་རང་ཡིན་སྙམ། དཔེར་ན། རྒྱའི་སྐད་ཡིག་ལ་ངེས་ཚིག་ཅན་
གྱི་རྣམ་དབྱེ་སྔོན་དུས་མེད་ཟེར་བ་ཡོངས་གྲགས་ཡིན་ནའང་དེང་གི་ཆར་རྒྱའི་རང་
སྐད་ལ་རྟོགས་ཞིབ་ནན་པོར་བྱས་པའི་གྲུབ་རྟགས་ངེས་ཚིག་ཅན་གྱི་རྣམ་དབྱེ་ཡི་
བཀོད་པ་བརྒྱ་དང་བཅུ་ཙམ་ཡས་མས་རེག་པ་དེ་རང་སྐད་ཀྱི་གདངས་ཟུར་དུ་རྙེད་
པ་དེ་ག་ནང་བཞིན་ང་ཚོའི་སྐད་ཀྱི་གདངས་ཟུར་ལས་རྣམ་དབྱེ་བརྒྱད་པ་ཞེས་རྣམ་
དབྱེ་ཡི་དབྱེ་གོ་ཆོད་པའི་རྐྱེན་གྱི་རྣམ་པ་གསལ་བོ་ཞིག་ཡོད། དེ་ལ་ཁ་ཤས་ཤིག་
ཨུ་ཚུགས་ཀྱིས་ལེགས་སྦྱར་ལ་རྣམ་དབྱེ་བདུན་ཡོད་པས་བོད་ལའང་བདུན་མ་
གཏོགས་མི་དགོས་ཞེས་རྩོད་པ་བརྒྱབ་ནའང་མཐའ་གཅིག་ཏུ་ངེས་པ་མ་མཆིས། གང་
ལགས་ཟེར་ན་ལེགས་སྦྱར་ལ་བདུན་ཙམ་མ་ཟད་རྣམ་དབྱེ་ཉེར་གཅིག་ཀྱང་ཡོད།
གང་ལྟར་རྒྱ་གར་དུ་ཡོད་མེད་ལ་མ་ལྟོས་པ་གཙོ་བོ་ང་ཚོའི་རང་སྐད་ལ་གཞིགས་
དགོས་པས་ལེགས་སྦྱར་དང་བོད་གཉིས་སྐད་ཀྱི་གདངས་འབྱིན་སྟངས་ཀྱི་རྣམ་པ་
ཐ་དད་དུ་གནས་པས། དཔེར་ན། ཅ་ཆ་ཇ་གསུམ་དང་ཞ་ཟ་འ་གསུམ་རྣམས་
ཐོན་མིས་བོད་རང་གི་སྒྲའི་གདངས་ལ་བརྟེན་ནས་བཟོས་གནང་བ་མ་གཏོགས་ལེགས་
སྦྱར་ལ་གཞི་བཅོལ་བ་མིན་པ་སྐྱེ་གནས་རང་ལས་རོ་མྱོང་ཐུབ་པ་དང་དེ་བཞིན་གསལ་
བྱེད་སུམ་ཅུ་དང་དབྱངས་བཞི་བཅས་ཀྱིས་བོད་ཀྱི་སྐད་གདངས་རང་རྐྱ་འཕེར་བར་
སྟོན་ཐུབ་པ་དེ་དག་གི་ཐོག་ཏུ་བསམས་ནས་ལེགས་སྦྱར་ལ་ཡོད་པ་དེ་ག་རང་བོད་
ལ་ཡོད་དགོས་པའི་ངེས་པ་མ་མཆིས། སྐད་རིགས་སོ་སོར་རྣམ་པར་དབྱེ་སྟངས་
མི་འདྲ་བ་རེ་ཡོད་པ་དེ་དག་རང་གི་སྐད་ཀྱི་ངོ་བོ་ལ་བརྟེན་དགོས་པས་སྐད་ཀྱི་ངོ་བོར་



རྣམ་དབྱེ་དང་པོ་དང་བརྒྱད་པའི་སྐོར།
མ་བརྟེན་པའི་ཡི་གེ་དང་རྣམ་དབྱེ་ཞིག་བཞག་ཏུ་མེད། ལེགས་སྦྱར་ལྟར་འདོད་
དགོས་ན་ང་ཚོ་བོད་སྐད་ལ་རྣམ་དབྱེ་བརྒྱད་ཙམ་མ་ཟད་རྣམ་པར་དབྱེ་ནུས་པ་ཉེར་
གཅིག་འདོད་དགོས་པ་ཆགས་ཀྱིན་འདུག དེ་འདོད་ན་ང་ཚོའི་སྐད་ལ་བརྟེན་ནས་
ཡི་གེ་བཟོས་པ་མིན་པ་ཡང་འདོད་དགོས། དེ་ཡང་དྲན་དབང་དགེ་འདུན་ཆོས་འཕེལ་
གྱིས། སྔོན་གྱི་སྐད་ལ་བརྟེན་ཏེ་ཡི་གེ་དང་རྣམ་དབྱེ་སོགས་མཛད་པ་ཡིན་ཞེས་
གསུངས་སོ། བོད་སྐད་ཀྱི་ནང་ན་རྣམ་དབྱེ་བརྒྱད་པ་འབོད་པ་ཞེས་རང་རྐང་ཚུགས་
པའི་རྣམ་དབྱེ་ཞིག་ཡོད་ལགས། དེར་བརྒྱད་པའི་རྣམ་དབྱེ་ཡི་རྐྱེན་མ་སྦྱིན་པའི་
སྔོན་དུ་དོན་གྱི་ངོ་བོ་ཙམ་སྟོན་པའི་མིང་དང་ཁ་བྲལ་མི་རུང་། སྤྱིར་ལེགས་སྦྱར་
ལ་རྣམ་དབྱེ་ཐོག་མར་སྦྱར་བའི་ལུགས་སྲོལ་མེད་ནའང་བོད་སྐད་ལ་མེད་དགོས་
པའི་ཁྱབ་པ་ག་ལ་གྲུབ། དེའི་ཕྱིར་བརྒྱད་པའི་རྣམ་དབྱེ་ཀྱེ་སྦྱིན་པ་དང་མཉམ་དུ་
དོན་གྱི་ངོ་བོ་ཙམ་སྟོན་པའི་མིང་དེའི་ཆིག་བསྒྲིལ་གྱི་གོང་བུར་བ།ནོད་སྐྱོན་ཕོག་འགྲོ་
བ་མ་ཟད་མིང་དེ་ཡང་བོད་པའི་རྣམ་དབྱེ་དང་ཟླ་བསྒྲིལ་གྱི་རྣམ་པར་འགྱུར། དཔེར་
ན༑ ཀྱེ་རྒྱལ་པོ་དང་རྒྱལ་བོ་ཞེས་པ་གཉིས་ལྷན་དུ་གཤིབས་ཚེ། དང་པོ་ནི། རྣམ་
དབྱེ་བརྒྱད་པ་བོད་པའི་རྣམ་དབྱེ་ལས་གཞན་པའི་ཆོས་སོགས་གང་ལ་ཡང་འདྲེས་
པར་མི་བྱེད་པའི་རང་རྐྱ་འཕེར་བའི་ནུས་པ་ཡོད་ལགས། དེ་བས་རྣམ་དབྱེ་ཡི་འགྲོས་
ཙམ་མི་ཤེས་པའི་གང་ཟག་ཅིག་གི་མིག་ལམ་དུ་དེ་གཉིས་གྱུར་ཚེ་རྣམ་དབྱེ་བརྒྱད་
པའི་དཔེ་ཡིན་པ་དོན་གྱིས་གོ་ཐུབ། ཀྱེ། ཞེས་པའི་སྒྲས་མིང་ཙམ་དང་འབོད་པའི་
ཁྱད་པར་བྱས་པའི་མིང་གཉིས་ཕན་ཚུན་དབྱེ་འབྱེད་བྱེད་པར་མ་ཟད་ད་དུང་གཏམ་
དང་བརྡ་སྦྱོར་སོགས་དང་མ་འདྲེས་པ་གསལ་བར་བྱེད་སྤྱད་ཀྱི་རྐྱེན་ནམ་ཕྲད་ཅིག་
ཏུ་ངོས་འཛིན་གནང་ན་སྐྱོན་མེད་སྙམ་མོ། དེ་ཡང་འབོད་སྒྲའི་རྣམ་དབྱེ་ཀྱེ་ཙམ་
མ་ཟད་ཡུལ་སོ་སོའི་སྐད་ནང་མི་འདྲ་བ་ཅུང་ཡོད་དེ། དཔེར་ན། ཀྱེ་དང་། ཤྭ་
ཡེ༑ ཨ་རོགས། ཁོ་རེ་སོགས་འབོད་ཡུལ་གང་ཟག་མཐོ་དམན་བར་གསུམ་ལ་
53



སུམ་ཅུ་པ་སྐོར།
རིམ་པས་སྐབས་དང་བསྟུན་སྦྱར་དགོས་སོ། དེའང་བརྒྱད་པ་གང་ཟག་སྟོན་བྱེད་
ཀྱི་རྣམ་དབྱེ་ཡིན་ཟེར་ན་སྐྱོན་མེད་དེ། སྤྱིར་ཀྱེ་ཞེས་པའི་སྒྲ་དེ་གང་ཟག་གང་ཞིག་
གི་ངག་ལས་འབྱུང་ཚེ་གཙོ་བོ་འབོད་ཡུལ་དེ་ལ་དམིགས་ནས་འབྱུང་དགོས་པ་དེའི་
ཕྱིར་འབོད་ཡུལ་དེའི་སྟེང་དུ་བརྡ་དེ་གོ་བའམ་ངོ་འཕྲོད་པ་ཞིག་དགོས། སེམས་
མེད་བེམ་ཆོས་ཤིག་ལ་འབོད་བརྡ་སྦྱར་ཚེ་ངོ་འཕྲོད་པའམ་བརྡ་དོན་གོ་བ་ཞིག་ག་
ན་ཡོད་དེ་སྦྱར་ཡང་མི་སྲིད། འབོད་ཡུལ་དུ་གྱུར་པའི་གཞི་དེས་རྟོགས་དགོས་
པའི་སྒྲ་ཁྱད་པར་བ་ཞིག་རེད་མ་གཏོགས་རང་ངོས་ན་གོ་བར་བྱེད་སྤྱད་ཀྱི་སྒྲ་མིན་
པ་ཅུང་རྟོགས་སླ་སྙམ། འོ་ན་མཁས་འཇུག་སོགས་སུ་བཀོད་གནང་བ་དེ་དག་
མ་རེད་ཟེར་བ་མིན་ཏེ། དེ་ལོ་པཎ་གྱིས་ཕྱིས་འབྱུང་བློ་དམན་པ་རྣམས་མགོ་
མི་རྨོངས་པའི་ཕྱིར་གཞི་དངོས་པོ་གཅིག་གི་སྟེང་དུ་བཞག་པ་ཞིག་ཡིན་པས། བསམ་
བཞིན་དུ་སེམས་མེད་ཀྱི་ཆོས་ལ་སྦྱར་རུང་བ་དགོངས་གཞི་མིན་པ་གཞུང་དེ་ག་རང་
གི་མགོ་མཇུག་པར་གསུམ་དུ་གསལ་བས་མིག་ལྡན་ལ་ལམ་སྟོན་མི་དགོས་པས་ཆེར་
མ་སྤྲོས་སོ། །
རྣམ་དཔྱོད་རིག་པའི་རྩེ་དགའ་རྒོད་པ་མིན།།
ལྟ་གྲུབ་གསར་བར་སྤུངས་པའི་བང་མཛོད་མིན།།
འགལ་འདུ་འཕྲུལ་གྱི་འཁོར་ལོ་བསྐོར་བ་ཡིས། །
དཔྱོད་ལྡན་བློ་ཡི་མཛོད་གཉེར་རྒོད་ཀྱིས་བརྒྱལ།།
54



རྣམ་དབྱེ་དང་པོ་དང་བརྒྱད་པའི་སྐོར།
མཆན།
༡ ས་པཎ་ཀུན་དགའ་རྒྱལ་མཚན་གྱིས་བརྩམས་པའི་མཁས་འཇུག་ཤོག་གྲངས༣༡ནང་
གསལ། མི་རིག་དཔེ་སྐྲུན་ཁང་ནས་པར།
༢ རྡ་ས་ཤེས་རིག་པར་ཁང་ནས་སྐྲུན་པའི་མུ་ཏིག་ཕྲེངམཛེས་ལས་ཤོག་གྲངས་༣༢༦ནང་
གསལ།
༣ རྡ་ས་ཤེས་རིག་པར་ཁང་ནས་བསྐྲུན་པའི་ཐོན་མིའི་ཞལ་ལུང་གི་ཤོག་གྲངས་༡༠༥ནང་
གསལ།
༤ བོད་ཀྱི་དཔེ་མཛོད་ཁང་དུ་ཡོད་པའི་ཁོང་གི་གསུང་འབུམ་གྱི་ནང་(རྣམ་དབྱེ་བརྒྱད་དང་
བྱ་བྱེད་སོགས་ཀྱི་ཁྱད་པར་མདོ་ཙམ་བརྗོད་པ་དཀའ་གནད་གསལ་བའི་མེ་ལོང》ཞེས་
པའི་ནང་ཤོག་གྲངསཞནང་གསལ། ལྡི་ལི་ནས་དཔར་སྐྲུན་བྱས་པ།
༥ ཤེས་རིག་པར་ཁང་ནས་བསྐྲུན་པའི་ཐོན་མིའི་ཞལ་ལུང་གི་ཤོག་གྲངས་༡༡༣ནང་གསལ།
༦ ཤེས་རིག་དཔར་ཁང་བསྐྲུན་པའི་མུ་ཏིག་ཕྲེང་མཛེས་ཀྱི་ཤོག་གྲངས་༣༤༠ནང་གསལ།
༧ ཤེས་རིག་དཔར་ཁང་ནས་བསྐྲུན་པའི་ཐོན་མིའི་ཞལ་ལུང་གི་ཤོག་གྲངས་༡༠༥ནང་གསལ།
༨ བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་ནས་པར་བའི་དགོས་ཆོས་ཀྱི་གསུང་རྩོམ་པོད་
དང་པོའི་ནང་སྔོན་དང་ད་ལྟའི་བར་ཡུལ་སོ་སོའི་ཡིག་རིགས་ཞེས་པའི་ཤོག་གྲངས་ ༢༧༤ནང་
གསལ།



སུམ་ཅུ་པ་སྐོར།
--
-
་་་
བོད་ཀྱི་ཡི་གེའི་ངོ་བོ་འཇོག་ཚུལ་སྐོར་
རགས་ཙམ་གླེང་བ།
བློ་བཟང་བསྟན་འཛིན།
( རྔ་བ་ཀིརྟི་དགོན།)
༄༅། རང་ཅག་ཁ་བ་ཅན་གྱི་ཐུན་མོང་མ་ཡིན་པའི་མགོན་དཔུང་གཅིག་པུར་
གྱུར་པ་འཕགས་མཆོག་ཕྱག་ན་པདྨོའི་གདུལ་ཞིང་འདིར། ལོ་རྒྱུས་ཐོག་ཆོས་སྲིད་
ལུགས་གཉིས་ཀྱི་ཁ་ལོ་བསྒྱུར་བའི་རྒྱལ་བློན་བྱང་ཆུབ་སེམས་དཔའ་རྣམས་ཀྱི་བཀས་
དབང་བསྐུར་བ་ལ་མཐའ་དབུས་ཡུལ་གྲུ་ཆེ་ཆུང་ཀུན་ལ་ནུས་པ་འདོན་ཐུབ་པའི་ཆོས་
རྒྱལ་རིམ་བྱོན་གསེར་རིའི་ཕྲེང་བ་ལྟར་ཚར་དུ་དངར་བ་དག་གིས་རྣམ་དཔྱོད་ཀྱི་
རྩལ་ལ་བརྟེན་ནས་ཕུན་སུམ་ཚོགས་པའི་དངོས་པོའི་ལོངས་སྤྱོད་གསར་བ་མང་པོ་
འཛུགས་སྐྲུན་བྱས་ཡོད་པར་མ་ཟད། ཐུགས་བསྐྱེད་སྨོན་ལམ་གྱིས་གྲུབ་པའི་སྟོན་
པའི་དམ་ཆོས་ཟབ་མོ་བོད་ཡུལ་འཛིན་མའི་ལྟོ་བ་རུ། རྒྱ་མཚོའི་རླབས་བཞིན་ཀློང་
དུ་བརྡོལ་བཞིན་པ་ནི་འདི་དག་གི་བཀའ་དྲིན་མིན་པ་སུ་ལ་བསྙོན་ཐུབ། ནང་སྒོས་
སུ་མི་རིགས་ཤིག་གི་ཁྱད་ཆོས་འབུར་དུ་སྟོན་བྱེད་ལ། དུས་རབས་བདུན་པའི་དཀྱིལ་
དུ་བྱོན་པའི་ཆོས་རྒྱལ་སྲོང་བཙན་སྒམ་པོ་ཞེས་མཚན་སྙན་པར་གྲགས་པ་ཉིད་སྐྱེ་
རྒུའི་དཔལ་དུ་ཤར་ནས་དེའི་བཀའ་ཡི་ཆོས་བློན་ཆེན་པོ་ཐོན་མི་སམ་བྷོ་ཊས་ཆོས་
ཀྱི་རྒྱལ་པོ་བྱང་ཆུབ་སེམས་དཔའི་བཀའ་དང་། རང་ཉིད་བྱང་ཆུབ་མཆོག་གི་སྨོན་
ལམ་ཁྱད་པར་ཅན་གྱི་མཐུས་འཕགས་ཡུལ་དུ་བརྟོལ་ཏེ་ཡིག་རིགས་ཁག་ལ་སྦྱངས་



ཡི་གེའི་ངོ་བོ་འཇོག་ཚུལ་སྐོར།
པ་བྱས་ཏེ། ཡིག་མཁན་མཁས་པ་ཆེན་པོ་དག་མགུ་བ་བསྐྱེད་པའི་སློབ་སྦྱོང་མཐར་
ཕྱིན་པ་མཛད་ནས་སླར་ལོག་ཚེ། སྐུ་མཁར་མ་རུར་བོད་ཀྱི་ཡི་གེ་གསར་བཟོ་བྱས་
ཏེ༑ རྣམ་དབྱེ་དང་ཕྲད་སོགས་ཀྱི་སྦྱོར་ཚུལ་སྟོན་པའི་བརྡ་སྤྲོད་པའི་རིག་གཞུང་
གཏན་འབེབས་ཟིན་པ་ནས་བཟུང་། ཆོས་སྲིད་ལུགས་གཉིས་ཀྱི་ཐོག་ལ་ཡར་རྒྱས་
འགྲོ་བར་རམ་འདེགས་བྱེད་ཐུབ་པའི་ཕན་རླབས་ཆེན་པོ་བྱུང་ཡོད། དེར་བརྟེན་
ད་སྐབས་ཕ་མེས་ཡང་མེས་ཀྱི་ལོ་རྒྱུས་རྟོགས་ཐུབ་པའི་དགེ་མཚན་ཀྱང་འདི་ནས་
བྱུང་བ་ཡིན་ནོ། །
སྤྱིར་ས་སྒང་རིལ་བོའི་ཁྱོན་ན་གནས་པའི་མི་རྣམས་ཀྱི་སྐད་རིགས་མི་གཅིག་
པ་དང་། དེ་མཚུངས་བློ་རྩལ་གྱིས་བསྐྲུན་པའི་ཡིག་རིགས་ཀྱང་མཐའ་ཡས་པ་མཆིས་
མོད། དེའི་ནང་ནས་ལེགས་སྦྱར་དང་བོད་ཀྱི་ཡི་གེ་སོགས་མང་པོ་ཞིག་ནི་དབྱངས་
གསལ་གཉིས་རྩ་བ་བྱས་ཏེ་སྦྱོར་ཀློག་གི་རྣམ་པས་བེད་སྤྱོད་བྱེད་པ་ལ་མ་ལྡང་བ་མེད་
པར་མ་ཟད། བདག་གཞན་དུས་གསུམ་སོགས་མ་འཁྱོལ་བར་མཚོན་པར་བྱེད་
ཐུབ་པ་ཞིག་ང་རང་ཚོར་གནང་ཡོད་པའི་ཁོངས་ནས། སྐབས་འདིར་གླེང་གཞི་
རང་ཅག་གངས་ཅན་པ་རྣམས་ཀྱི་སྒྲའི་བསྟན་བཅོས་ཆེན་པོ་སུམ་ཅུ་པའི་རྩ་བ་ལས།
བསླབ་པ་ཀུན་གྱི་གཞི་འཛིན་ཅིང་། །རིག་བྱེད་སྨྲ་བ་རྣམས་ཀྱི་རྒྱུ།།
མིང་ཚིག་བརྗོད་པ་ཀུན་གྱི་གཞི། །ཡི་གེའི་སྦྱོར་བ་བཤད་པར་བྱ།
ཞེས་པའི་སྐབས་ནས་བྱུང་བའི་ཡི་གེའི་ངོ་བོ་འཇོག་ཚུལ་མི་འདྲ་བ་དུ་མ་ཞིག་ཡོད་
པའི་སྐོར་གྱི་རྩོད་གཞིར་དམིགས་ཏེ་གཤམ་དུ་གང་འཐད་མིན་གྱི་སྒྲུབ་བྱེད་དང་བཅས་
བཀོད་དེ་རང་ལུགས་སྒྲ་ཡིན་པའི་སྐོར་བསྟན་པ་དོན་ལ་གནས་མིན་བློ་ལྡན་རྣམས་
ཀྱིས་དཔྱད་པར་འཚལ།
དེང་སང་ང་ཚོ་ཡིག་རྨོངས་ལས་མ་ཐར་བ་མང་པོ་ཞིག་གི་དབང་གིས་གོམས་



སུམ་ཅུ་པ་སྐོར།
སྲོལ་ལྟ་བུ་ཆགས་ནས་ཡི་གེ་ཟེར་བ་རྣ་བར་ཐོས་མ་ཐག་ཤོག་བུའི་ངོས་སུ་བྲིས་པའི་
སྐད་ཀྱི་གདངས་སམ་སྒྲ་མཚོན་བྱེད་ཀྱི་རི་མོ་དེ་ལ་གོ་བ་ལེན་གྱི་ཡོད་པས་མ་ཚད།
ཡི་གེ་དེ་སྐད་ཀྱི་གདངས་སམ་སྒྲ་མཚོན་བྱེད་ཀྱི་རི་མོ་དེ་ལས་གཞན་པའི་མཚོན་བྱ་
དང་མཚོན་བྱེད་གཉིས་ལ་ཐ་དད་དབྱེ་སྲོལ་མེད་པ་ལྟ་བུའི་རྣམ་པར་གྱུར་ནས། འདི་
ཡི་གེ་དངོས་མིན་ཞེས་ཟེར་མཁན་བྱུང་ན་འཕྱ་སྨོད་བྱེད་པའི་སྐབས་ལ་སླེབས་འདུག་
པ་བོད་སྔ་རབས་བརྡ་སྤྲོད་པའི་གཞུང་སོགས་དཔེ་ཆ་མང་ཆེ་བའི་ནང་དུ། ཡི་གེ་
ཟེར་བ་མིང་ཚིག་གཉིས་ཀྱི་རྩོམ་གཞིར་གྱུར་པའི་སྐད་ཀྱི་གདངས་སམ་སྒྲ་འབའ་
ཞིག་ཏུ་ངོས་འཛིན་བྱས་ཡོད་པས། ཁ་ཅིག་གིས། མིང་ཚིག་གཉིས་ཀྱི་རྩོམ་གཞིར་
གྱུར་བའི་སྐད་ཀྱི་གདངས་ཡི་གེའི་ངོ་བོ་ཡིན། ཞེས་པ་མི་འཐད་དེ། ཆོས་རྒྱལ་
སྲོང་བཙན་སྒམ་པོའི་ཡར་སྔོན་དུ་བོད་ལ་ཡི་གེ་མེད་པས། གངས་ཅན་གྱི་ཡི་གེའི་
བྱེད་པོ་ཐོན་མི་སམ་བྷོ་ཊ་ཡིན་ཞེས་ཁས་ལེན་གཉིས་གཅིག་ཏུ་འཛིན་ཐབས་བྲལ་
བ་སྟེ། ཅི་བས་ན་ཡི་གེའི་ངོ་བོ་ནི་སྐད་ཀྱི་གདངས་སམ་སྒྲ་འབའ་ཞིག་ལ་ངེས་པར་
འདོད་པ་ཁས་ལེན་ཡིན་ཕྱིར། ཐོན་མི་སམ་བྷོ་ཊའི་ཡར་སྔོན་དུ་བོད་རྣམས་སྨྲ་མི་
ཤེས་མཁན་ཞིག་ཡིན་ཟེར་རྒྱུ་མིན་མོད། དེ་ལྟར་མིན་ན་སྨྲ་ཤེས་ཤིང་དོན་གོ་བའི་
གང་ཟག་གིས་ཀྱང་ངག་གི་འདུ་བྱེད་ཀྱི་སྨྲ་སྒོ་ཕྱེ་དུས་སྒྲ་གདངས་ལ་བརྟེན་ནས་བཤད་
ཀྱི་ཡོད་པ་སྨོས་མེད་ལ། དེ་ལྟར་ན་དེ་འདྲའི་ཤོད་མཁན་ནི་ཐོན་མི་མ་བྱོན་གོང་
དུའང་ཡོད་པས་ཐོན་མི་ཡི་གེའི་བྱེད་པོ་མིན་པར་མི་འདོད་བཞིན་དུ་ཁས་ལེན་དགོས་
པའི་སྐྱོན་ཡོད་པའི་ཕྱིར་དང་། སྒྲ་གདངས་ཅན་ཐམས་ཅད་ཀྱིས་ཡི་གེ་མ་བསླབས་
ཀྱང་ཤེས་པ་ཡིན་ནམ། འོ་ན་སློབ་དཔོན་ཐོན་མིས་རྒྱ་གར་གྱི་དབྱངས་གསལ་ལྔ་
བཅུ་ཐམ་པ་ལ་འཕྲི་སྣོན་མཛད་སྐབས་བོད་ལ་མེད་དུ་མི་རུང་བའི་ཅ་ཆ་སོགས་ཡི་
གེ་དྲུག་གསར་དུ་བསྣན་པ་ཡིན་ལ། དེ་འདྲའི་གདངས་ཐོན་མིས་ཡི་གེ་དྲུག་གསར་
58



ཡི་གེའི་ངོ་བོ་འཇོག་ཚུལ་སྐོར།
དུ་མ་མཛད་པའི་སྔ་རོལ་ཏུ་ཡོད་པའི་ཕྱིར་ཞེས་སོགས་སྐྱོན་དུ་བརྩིས་ནས་དགག་
ཁུལ་བྱེད་མོད། དེ་ནི་རང་ལ་གོ་བ་རྣལ་མ་ཞིག་མ་ཆགས་པར་གཞན་ལུགས་སུན་
འབྱིན་པ་ནི་རང་མཚང་ཕྱི་ལ་བསྟན་པ་ཡིན་ཏེ། སྲོང་བཙན་སྒམ་པོའི་ཡར་སྔོན་
དུ་བོད་ལ་ཡི་གེ་མེད་ཟེར་བ་ནི་ཡི་གེ་མཚོན་བྱེད་ཀྱི་ཡིག་གཟུགས་འབྲི་སྲོལ་མེད་པ་
ལ་གོ་དགོས་པ་དང་། དེ་ལ་ཡི་གེ་ཞེས་བཏགས་པ་ལས་ཡི་གེ་དངོས་ནི་སྒྲ་ཡིན་པ་
དང༌། ཡིག་གཟུགས་ལ་ཡི་གེ་ཞེས་བཏགས་པ་ནི། དཔེར་ན། རས་དང་ཤོག་
བུའི་ངོས་སུ་བྲིས་པའི་སྟོན་པའི་སྣང་བརྙན་དེ་སྟོན་པ་མཚོན་བྱེད་ཙམ་ལས་སྟོན་པ་
དངོས་མིན་ཀྱང་། དེ་ལ་འདི་སྟོན་པ་ཞེས་བརྗོད་པའི་མཚུངས་ཟླ་དང་གཉིས་སུ་
མ་མཆིས། ཐོན་མི་ཡི་གེའི་བྱེད་པོ་མིན་པར་མི་འགྱུར་སྟེ་ཡིག་གཟུགས་གསར་
བཟོ་བྱས་པ་ཡིན་པའི་སྐྱོན་དུ་ཇི་ལྟར་འགྱུར། ཡི་གེ་ཤེས་མིན་ཟེར་བ་ཡང་ཡིག་
གཟུགས་ཕན་ཚུན་སྦྱོར་ཀློག་གི་རྣམ་པ་ལས་ཤེས་མིན་འབྱེད་པ་དང་། དེ་ལྟར་ཁ་
སྣོན་མཛད་དགོས་པའི་རྒྱུ་མཚན་གཙོ་བོ། བོད་ཀྱི་ཡིག་གཟུགས་མ་བཟོས་པའི་
གོང་རོལ་ནས་བོད་རང་ལ་གཅིག་དང་ཆོས་སོགས་ཀྱི་མིང་གི་གཞིར་གྱུར་པའི་ཅ་
དང་ཆའི་སྐད་ཀྱི་གདངས་ཡོད་པ་ལ་གདངས་དེ་དང་མཐུན་པའི་ཡི་གེ་རྒྱ་གར་ཡུལ་
དབུས་པས་འདོན་པའི་དབྱངས་གསལ་ལྔ་བཅུའི་གྲས་སུ་མེད་པ་འདི་ལ་ཐུག་གོ། དེ་
ལྟ་མ་ཡིན་ན་རྒྱ་སྐད་དུ་སཱརྱ་ཞེས་པ་བོད་སྐད་དུ་ཉི་མ་དང་། ཀོ་ཥ་ཞེས་པ་མཛོད་
ཀྱི་མིང་ཡིན་པས། ཉ་དང་ཛ་ཡིག་བོད་ཀྱི་གསལ་བྱེད་དུ་སྣོན་དགོས་བྱུང་ངོ་ཞེས་
ཀྱང་བཤད་དགོས་པར་འགྱུར་བའི་སྐྱོན་འབྱུང་བས། ཡིག་གཟུགས་འབྲི་སྲོལ་
ཡོད་པའི་ལེགས་སྦྱར་གྱི་གསལ་བྱེད་སོ་བཞིའི་གྲས་སུ་ཅ་སོགས་ཀྱི་གདངས་མེད་
པ་ལས། སྤྱིར་རྒྱ་གར་གྱི་སྐད་ལ་ཅ་སོགས་ཀྱི་གདངས་མེད་པར་འགྲུབ་མི་ནུས་
པའི་ཕྱིར་རོ།། དེའི་ཕྱིར་བོད་ལ་སྲོང་བཙན་སྔོན་དུ་ཡིག་གཟུགས་དེ་འབྲི་བའི་སྲོལ་



སུམ་ཅུ་པ་སྐོར།
མེད་ཅེས་ཟེར་བ་མ་གཏོགས་བོད་ལ་མིང་གཞི་ཀ་སོགས་ཡིན་པའི་སྐད་ཀྱི་གདངས་
མེད་ཅེས་པའི་དོན་ག་ནས་ཡིན་ཏེ། ངོ་བོ་དེ་ནི་ཡི་གེ་དངོས་གནས་པ་ལས་མཚོན་
བྱེད་ཡིག་གཟུགས་ལ་ཟེར་བ་མིན་པ་ནི་རྟོགས་སླ་ཕྱིར་དུ། །
འདིར་དང་པོ་སྐད་ཀྱི་གདངས་ལ་བརྟེན་ནས་དེ་མཚོན་བྱེད་ཀྱི་ཡིག་གཟུགས་
བྱུང་རིམ་མདོ་ཙམ་བརྗོད་ན། སྤྱི་ཚོགས་གང་ཞིག་ཡིན་ཡང་སྐད་ཀྱི་གདངས་དང་
ཡིག་གཟུགས་གཉིས་རིམ་པར་བྱུང་བ་ལས་ཅིག་ཅར་དུ་བྱུང་བ་གང་ནའང་མི་སྲིད་
དེ༑ སྐད་ཀྱི་གདངས་དེ་ཟག་བཅས་ཉེར་ལེན་གྱི་ཕུང་པོ་ཐོབ་ནས་དབང་པོ་སྐྱོན་
མེད་ཅིག་ཡིན་ཕྱིར་ཡོད་པ་དང་། བོད་ལའང་སྐད་ཀྱི་གདངས་ནི་མིར་གྱུར་ནས་
ལྷན་སྐྱེས་ཀྱི་ཚུལ་དུ་ཡོད་པས། སྐད་གདངས་དང་དེ་མཚོན་བྱེད་ཀྱི་ཡི་གེ་གཉིས་
བྱུང་བའི་གོ་རིམ་ཡང་འགྲོ་བ་མིའི་རིགས་སྤྲ་སྤྲེའུ་ལས་རིགས་གྱེས་པ་ནས་དུས་ཡུན་
རིང་པོ་ཞིག་ནང་། ཕན་ཚུན་འགྲོགས་འདྲིས་དང་འབྲེལ་བ་དམ་ཟབ་བྱུང་བ་དང་།
དེར་བརྟེན་ནས་ཕན་ཚུན་གོ་བརྡ་སྤྲོད་བྱེད་སྐད་ཆ་ཙམ་ལས་ཡིག་གཟུགས་འབྲི་བའི་
སྲོལ་བྱུང་མེད་ལ། འཚོ་བའི་ཁྲོད་ཀྱི་ཉམས་མྱོང་དང་། ཤེས་བྱ་ཡོན་ཏན་ལོ་རྒྱུས་
ཐོག་བྱུང་བའི་གཏམ་རྒྱུད་མཚར་ལ་རིང་བ་སོགས་ཚང་མ་ཡིད་འཛིན་དང་ངག་
རྒྱུན་ཙམ་ལ་བརྟེན་ནས་མི་རབས་དུ་མར་བརྒྱུད་བསྒྲགས་བྱས་ཏེ། རིམ་གྱིས་སྤྱི་
ཚོགས་འཕེལ་རྒྱས་ཀྱི་ཆུ་ཚད་ཇེ་མཐོར་སོང་བ་དང་སྟབས་བསྟུན་ཚོང་ལས་དར་
རྒྱས་དང་གྲངས་རྩིས་ལོ་རྒྱུས་སོགས་བརྗེད་བྱང་དུ་བཀོད་དགོས་པ་དང་། རང་
གི་གལ་ཆེན་རྣམས་མྱུར་བར་རྒྱང་རིང་གི་མི་རིགས་ལ་བསྒྲག་དགོས་པ་བཅས་ཀྱི་
དགོས་མཁོ་སོགས་བྱུང་བ་དང་ཆབས་ཅིག་ཡིད་འཛིན་ཁོ་ནར་བརྟེན་ནས་དགོས་
མཁོ་དང་ཚིམ་པ་མ་བྱུང་བས། དེ་ནས་བཟུང་དང་ཐོག་དྲན་པའི་བློ་ནི་ཕྱི་རོལ་གྱི་
བྱ་དངོས་ལ་བརྟེན་ནས་བརྗེད་བྱང་དུ་འགོད་ཐབས་བྱས་པ་དེ་རེད། དཔེར་ན། ལས་



ཡི་གེའི་ངོ་བོ་འཇོག་ཚུལ་སྐོར།
དོན་ཅི་རིགས་བརྗེད་བྱང་དུ་འགོད་དུས་ཤིང་ལ་རྟགས་འདེབས་པ་དང་ཐ་གུ་ལ་མདུད་
པ་བརྒྱབ་པ་སོགས་ཡིག་གཟུགས་མ་བྱུང་གོང་གི་ཐབས་ཤིག་རེད། དེ་ལྟར་བྱས་
ནས་རིམ་གྱིས་ཡར་ཐོན་གྱི་རྣམ་པའི་སྒོ་བསྟུན་ཡིག་གཟུགས་འདི་བྱུང་བ་ཡིན་ལ།
ཡིག་གཟུགས་བྱུང་བ་ནི་སྤྱི་ཚོགས་འཕེལ་རྒྱས་དང་རྒྱལ་ཁབ་གཞན་ལ་རག་མ་ལས་
པའི་མཚོན་རྟགས་ཤིག་ཀྱང་རེད། སྐད་ཀྱིས་ཡི་གེ་ལ་དབང་བྱེད་དགོས་པ་ལས་
ཡི་གེས་སྐད་ལ་དབང་བསྒྱུར་ཐབས་བྲལ་བ་རེད། ཡིག་གཟུགས་ལ་ཡི་གེ་ཞེས་
བཏགས་པའི་ཡི་གེ་ཟེར་བ་ནི་སྐད་ཆའི་ཚབ་བྱེད་མཁན་དང་སྐད་ཆ་ཡང་བསམ་
བློའི་ཚབ་བྱེད་ཐུབ་ཀྱི་ཡོད་པ་དེ་རེད། དེ་ལྟར་ཡིན་པ་མཁས་དབང་དམུ་དགེ་བསམ་
གཏན་ལགས་ཀྱིས། ཡི་གེ་དེ་ཡང་ཐོག་མར་སྐད་ལ་བརྟེན་ནས་བཟོས་པ་ཡིན་ལ།
སྐད་ཀྱི་ཆེད་དུ་བཟོས་པ་ཡིན་གཤིས། ཡི་གེས་སྐད་ལ་ཞབས་འདེགས་ཞུ་དགོས་
ཤིང་། དེ་ཡང་མིང་ཚིག་བརྗོད་པ་ཀུན་ཡིག་ཐོག་ཏུ་འབྲི་ཞིང་ཀློག་པ་ཙམ་དུ་མ་
ཟད། ཡི་གེའི་རྣམ་བཞག་བརྡ་སྤྲོད་པའི་གཞུང་སོགས་ཡར་རྒྱས་བྱུང་བས། སྐད་
ལ་རོགས་རམ་བྱས་ཏེ། མིང་ཚིག་བརྗོད་པ་མི་ཚང་བ་ཚང་བར་བྱས་པ་དང་། བརྗོད་
ཚུལ་ཇེ་ལེགས་དང་སྙན་ཞིང་འཇེབས་པ། ཚིག་འདུས་ཤིང་རྫོབ་མེད་པའི་སྒོ་ནས་
སྐད་ཡིག་གཉིས་མཉམ་དུ་རིམ་གྱིས་འཕེལ་རྒྱས་བྱུང་བ་ཡིན་ནོ།
ཡང་མིང་ཚིག་གཉིས་ཀྱི་རྩོམ་གཞིར་གྱུར་པའི་སྐད་ཀྱི་གདངས་ཡི་གེའི་ངོ་
བོ་ཟེར་བ་མི་འཐད་པའི་སྒྲུབ་བྱེད་དུ། མི་རིགས་རང་ལ་སྒྲ་གདངས་མཚོན་བྱེད་
མེད་པའི་རིགས་ལ་ཡི་གེ་མེད་ཟེར་བ་ལས། སྐད་ཀྱི་གདངས་སམ་སྒྲ་ཡོད་ནའང་
ཡི་གེ་ཡོད་ཅེས་མི་བརྗོད་དེ། དཔེར་ན། རྒྱ་ནག་གི་མངའ་ཁོངས་སུ་ཡོད་པའི་
བེ་རིགས་དང་། ཟ་ལར་རིགས་སོགས་མི་རིགས་མང་བོ་ལ་སྐད་ཀྱི་གདངས་དང་
སྐད་ཆ་ཡོད་ཅིང་ཡི་གེ་མེད་པའི་མི་རིགས་ཞེས་བརྗོད་པས་མི་འཐད་ཟེར། དེ་ནི་



སུམ་ཅུ་པ་སྐོར།
ཡི་གེ་མཚོན་བྱེད་ཀྱི་གཟུགས་རིས་མེད་པ་ཙམ་ལ་དགོངས་པ་ལས་ཡི་གེ་ངོ་བོ་མི་
འཐད་པའི་སྒྲུབ་བྱེད་དུ་མི་འགྲོ་ཚུལ་ནི་གོང་བཀོད་ལྟར་བསྐྱར་ཟློས་མ་བྱས་སོ། ཡང་
ལ་ལས་ཡི་གེའི་ངོ་བོ་ནི་ངེས་པར་དུ་མིང་ཚིག་གི་རྩོམ་པའི་རྩ་བའམ་གཞིར་གྱུར་བའི་
སྐད་ཀྱི་གདངས་རི་མོར་ཕབ་པ་ཞིག་ཡིན་དགོས་ཟེར། དེ་ནི་དེ་བས་ཀྱང་ལེགས་
པར་མི་སེམས་ཏེ། ཡི་གེ་དེ་ཉིད་སྐད་ཀྱི་གདངས་ལ་བརྟེན་ནས་བཟོས་པ་ཡིན་པར་
རང་གི་ཁས་ལེན་དུ་སོང་བས་འགལ་འདུའི་ཕུང་པོ་དང་། ཡི་གེའི་ངོ་བོ་སྒྲ་ཡིན་
པ་ལས་རི་མོ་ཙམ་གྱིས་དགོས་མཁོ་སྒྲུབ་མི་ཐུབ་པ་དང་དེ་མཚོན་བྱེད་ལ་ངོས་འཛིན་
པའི་འཁྲུལ་སྣང་ཙམ་དུ་མ་ཟད། རྒྱ་ནག་གི་ཡི་གེ་ནི་སྐད་ཆ་འགོད་པའི་ཡིག་ཐོག་
གི་རྟགས་ཤིག་རེད་ཟེར་བས། བོད་ཀྱི་ཡི་གེ་ཡང་དེ་ལྟར་ཡིན་ནོ་སྙམ་ནས་རིགས་
འགྲེ་བྱས་པ་ཡིན་ན་ནི། ཆེས་ཤིན་ཏུ་མི་འཐད་དེ། འདྲ་གཟུགས་དང་སྒྲ་སྦྱོར་
གྱི་ཡི་གེ་གཉིས་སོ་སོར་མ་ཤེས་པའི་ཁྱད་མེད་ལྟ་བུ་བྱས་འདུག་པས་དེ་ལ་ནི་ཁྱད་
པར་ཆེན་པོ་ཡོད་པ་རེད། འདྲ་གཟུགས་ནི་ཐོག་མར་བརྗོད་བྱའི་དངོས་པོ་དེ་དང་
དེའི་དབྱིབས་ལ་ལྟོས་ནས་བཀོད་པའི་རི་མོ་དེའི་ལམ་ནས་ཕན་ཚུན་མཚོན་བྱེད་གོ་
ནུས་པ་ཞིག་ཡིན། དེ་ནི་རྒྱ་ནག་གི་ཡི་གེ་ལྟ་བུའི་བརྗོད་བྱའི་དངོས་པོ་དེ་དང་དེའི་
གཟུགས་རིས་བྲིས་ཏེ་གཟུགས་དེ་ཉིད་རིམ་གྱིས་ཡི་གེར་འགྱུར་ནས་གོང་འཕེལ་དུ་
བྱུང་བ་ཞིག་ཡིན་པས། བརྡ་སྤྲོད་པའི་གཞུང་དེ་ཡང་ཡི་གེ་དང་དུས་མཉམ་དུ་བཟོས་
པ་ཞིག་མིན་པ་དང་། ཡི་གེ་དར་བ་སྔ་ལ་བརྡ་སྤྲོད་རིག་པའི་གཞུང་ནི་འཕྱི་སྟེ། དེ་
བྱུང་ནས་ལོ་བརྒྱ་ཡས་མས་ལས་མ་འགོར་ཟེར། སྒྲ་སྦྱོར་ཡི་གེ་ནི་བརྗོད་བྱའི་དངོས་
པོ་དེ་དང་དེའི་གཟུགས་རིས་བྲིས་ནས་བྱུང་བ་མིན་པར། དངོས་པོ་གང་དང་གང་
ཡོད་ཀྱི་ཐ་སྙད་གྲུབ་པ་རྣམས་དང་མཐུན་པར་སྒྲ་སྦྱོར་བྱས་པ་དེ་རེད། བོད་ཀྱི་
ཡི་གེ་སྒྲ་སྦྱོར་ཡིན་ཏེ། རང་སྐད་ཀྱི་སྒྲ་གདངས་དང་སྡེབ་སྦྱོར་ཆགས་ཚུལ་ལ་ཞིབ་
62



ཡི་གེའི་ངོ་བོ་འཇོག་ཚུལ་སྐོར།
འཇུག་བྱས་པའི་རྨང་གཞིའི་ཐོག་དེ་དང་མཐུན་པའི་ཡི་གེ་འདི་ཐོག་མར་བཟོ་སྐབས་
ས་གནས་དམངས་ཀྱིས་ཐུན་མོང་དུ་གོ་ཐུབ་པའི་སྐད་ཞིག་ལ་གཞིར་བཟུང་ནས་བཟོས་
པ་ཞིག་ཡིན་སྟབས། གཏན་འབེབས་གནང་བའི་རིག་པའི་གཞུང་ལུགས་ཀྱང་དུས་
མཉམ་ཡོད་པ་དང་། དུས་རབས་བདུན་པའི་ནང་ནས་བཟུང་ད་བར་ལོ་ངོ་ཆིག་
སྟོང་སུམ་བརྒྱ་ཙམ་ཕལ་ཆེར་ཕྱིན་ཀྱང་། གནའ་རབས་ཀྱི་ཡིག་ཆ་དག་ཀློག་ཐུབ་
པ་གོ་བ་ཡང་ལེན་ཐུབ་ཀྱི་ཡོད་པ་རེད། དཔེར་ན། སྤྱི་ལོ་༨༢༢ལོར་བོད་རྒྱལ་ཁྲི་
རལ་བ་ཅན་གྱི་སྐབས་རྒྱ་ནག་དང་བར་དུ་དམག་འཁྲུག་བྱུང་རྗེས་ཕན་ཚུན་མནའ་
མཐུན་གྱི་སྒོ་ནས་བཞག་པའི་རྡོ་རིང་དེ་བཙུགས་ནས་ལོ་ངོ་ཆིག་སྟོང་ཆིག་བརྒྱ་བདུན་
ཅུ་ལྷག་ཕྱིན་ཀྱང་རྡོ་རིང་དེ་ད་ལྟ་ལྷ་ལྡན་གཙུག་ལག་ཁང་གི་མདུན་དུ་ཡོད། རྡོ་
རིང་དེའི་ངོས་ཀྱི་བོད་ཡིག་རྣམས་རིག་གནས་ཆུ་ཚད་ངེས་ཅན་ཡོད་པའི་མི་ཚོས་
ཀློག་ཐུབ་པ་དང་། དོན་གོ་ཐུབ་ཀྱི་ཡོད་པ་དེ་འདྲ་རེད། དེ་ལྟར་བོད་ཡིག་འདི་
སྒྲ་སྦྱོར་ཡིན་པ་ཙམ་དུ་མ་ཟད། ཅུང་ཟད་ཁྱད་དུ་འཕགས་པའི་སྔོན་ཐོན་གྱི་གྲས་
སུ་ཚུད་ཡོད་གསུངས། །
ཡང་ཡི་གེའི་ངོ་བོ་ལ་གཞུང་ཆེན་མོ་རྣམས་སུ་གཟུགས་ཤེས་ལྡན་མིན་འདུ་
བྱེད་སོགས་ལ་འདོད་མཁན་མི་འདྲ་བ་སྣ་ཚོགས་སུ་མཆིས་ཏེ། རྗེ་ཙོང་ཁ་བ་ཆེན་
པོའི་ལེགས་བཤད་གསེར་ཕྲེང་ན་འཐད་ཕྱོགས་ངོས་འཛིན་སྐབས། ཡི་གེའི་ངོ་བོ་
ཤེས་པ་ཡིན་པར་བཞེད་དེ། ཆོས་སྟོན་པ་པོར་སྣང་བ་གཟུགས་སྐུ་གཉིས་དང༌། དེས་
བསྟན་པར་སྣང་བ་གསུང་རབ་ཡན་ལག་བཅུ་གཉིས་ལྟ་བུ་ནི་གདུལ་བྱའི་གཞན་སྣང་
འབའ་ཞིག་ལ་འཇོག་པས་བཀའ་ཐམས་ཅད་ཀྱང་སངས་རྒྱས་ཀྱི་ཡེ་ཤེས་སྒྱུ་མ་ལྟ་
བུས་བདག་རྐྱེན་དང་གདུལ་བྱའི་རྒྱུད་དག་པས་རྒྱུའི་རྐྱེན་བྱས་པ་ལ་བརྟེན་ནས་གདུལ་
བྱ་དེའི་ཤེས་པ་མིང་ཚིག་ཡི་གེའི་རྣམ་པ་དེ་དང་དེར་སྣང་བ་ཉིད་ཡིན་པའི་ཕྱིར། ཉན་
63



སུམ་ཅུ་པ་སྐོར།
པ་པོའི་རྒྱུད་དང་འབྲེལ་གྱི། སངས་རྒྱས་ཀྱི་རྒྱུད་དང་མ་འབྲེལ་ཏེ། གཞན་དུ་
ན། སངས་རྒྱས་ལ་ནང་གི་ཤེས་པ་ཕྱི་རོལ་གྱི་སྒྲར་ཤེས་པའི་མ་རིག་པ་ཡོད་པས་
སྒྲིབ་པ་མ་ལུས་པ་སྤངས་པ་མི་སྲིད་པས་སོ། ཉན་པ་པོའི་རྣམ་རིག་དེ་ཡང་། སངས་
རྒྱས་ཀྱི་མཐུ་ལས་བྱུང་བའི་ཕྱིར་དེས་བྱས་པར་བཞག་སྟེ། དཔེར་ན། རྨི་ལམ་
ན་སྔགས་ལ་སོགས་པ་ལྷའི་མཐུས་རྙེད་པའི་རྣམ་རིག་ཉིད་རང་གི་ཤེས་པ་ཡིན་ཀྱང་
ལྷས་བྱས་ཞེས་བརྗོད་པ་བཞིན་ཏེ། བཤད་སྦྱར་ལས། རྐྱང་བ་དང་ཚིག་ཏུ་སྦྱར་
བྱའི་སྒྲ་སྣང་བ་འདོད་པའི་དོན་གྱི་རྣམ་པའི་རྗེས་སུ་འཇུག་པ་ཉན་པའི་རིག་པའི་ཚོགས་
སོ༑ གལ་ཏེ་དེ་ལྟར་ཡིན་ན་བྱང་ཆུབ་སེམས་དཔའ་དེ་ཇི་ལྟར་བཤད་དེ་ཉན་པའི་
རྣམ་པར་རིག་པ་ནི་དེས་མ་བཤད་དོ་ཞེ་ན། དེའི་དབང་གིས་བྱུང་བའི་ཕྱིར། དེ་
སྐད་ཅེས་བྱ་སྟེ་ལྷ་ལ་སོགས་པའི་དབང་གིས་རྨི་ལམ་ན་བསྟན་བཅོས་དང་སྔགས་
ལ་སོགས་པ་རྙེད་པ་བཞིན་ནོ། ཞེས་དང་རྒྱན་སྣང་ལས་ཀྱང་། སངས་རྒྱས་ཀྱི་
ཆོས་བསྟན་པ་ནི་ཞེས་བྱ་བ་ནི་གང་གི་ཕྱིར་རྣམ་པར་རྟོག་པ་རང་གི་རྣམ་པ་ལ་ཕྱི་
རོལ་གྱི་རང་བཞིན་དུ་སྒྲོ་བཏགས་ནས་འཇུག་པའི་ཕྱིར། དེ་མ་ཡིན་ལ་དེར་འཛིན་
པས་རང་ཉིད་མ་རིག་པའི་རང་བཞིན་ཡོད་ན་སྒྲིབ་པ་མ་ལུས་པ་སྤངས་པ་མི་སྲིད་
པ་དེ་བས་ན་རྟག་ཏུ་མཉམ་པར་བཞག་པའི་སངས་རྒྱས་བཅོམ་ལྡན་འདས་རྣམས་
ཀྱི་ཤེས་རབ་ཀྱི་ཕ་རོལ་ཏུ་ཕྱིན་པའི་ཡེ་ཤེས་ཀྱི་མཐུས་མོས་པ་ཇི་ལྟ་བ་བཞིན་དུ་སྐལ་
བ་དང་ལྡན་པ་རྣམས་ལ་མ་འཆོལ་བར་རང་གི་ཤེས་པའི་སྣང་བ་སྟོན་པར་སྣང་བ་
ཉེ་བར་སྐྱེ་སྟེ། དེ་བས་ན་རྣམ་པ་དེ་ལྟ་བུའི་རྟོགས་པའི་རྗེས་སུ་འབྲངས་ནས་དེ་རྣམས་
ལས་སངས་རྒྱས་བཅོམ་ལྡན་འདས་ཀྱིས་བསྟན་པ་རྣམ་པར་བཞག་གོ་ཞེས་དང་།
དེ་བས་ན་གདུལ་བྱའི་ཤེས་པ་སྒྲར་སྣང་བའི་རང་བཞིན་ཡིན་པས་བསྟན་པ་ཉན་པ་
པོའི་སྐྱེ་བོ་དང་འབྲེལ་བ་ཡིན་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པའི་ཡེ་ཤེས་ཀྱི་བདག་



ཡི་གེའི་ངོ་བོ་འཇོག་ཚུལ་སྐོར།
པོ་ལས་སྐྱེས་པའི་ཕྱིར། སངས་རྒྱས་རྣམས་ཀྱིས་ཆོས་བསྟན་པ་ཡིན་ནོ་ཞེས་བྱས་
ནས་མཆོད་པར་བྱ་བ་ཡིན་ནོ་ཞེས་བྱ་བ་དེ་བཞིན་དུ། ད་ལྟར་བའི་ཆོས་སྨྲ་བ་རྣམས་
ཀྱིས་སྟོན་པ་ཡང་བཅོམ་ལྡན་འདས་ལས་བརྒྱུད་ནས་ལོངས་པ་ན་ཤེས་རབ་ཀྱི་ཕ་
རོལ་ཏུ་ཕྱིན་པ་ལས་ངེས་པར་སྐྱེས་པའི་ཕྱིར་མཆོད་པར་བྱ་བ་ཡིན་ནོ་ཞེས་བྱ་བའི་
དོན་ནོ། ཞེས་སོ། དེ་བཞིན་དུ་ཉི་ཤུ་བའི་འགྲེལ་བཤད་དང་རྒྱུད་གཞན་གྲུབ་པའི་
འགྲེལ་བར་ཡང་ཚིགས་བཅད་དང་རྐྱང་བའམ་ལྷག་པའི་རྣམ་པའང་མིང་ཚིག་ཡི་
གེའི་རྣམ་པར་སྣང་བའི་ཤེས་པ་ཉིད་ལུང་དུ་བཤད་དོ། ཞེས་སོགས་འོག་ཏུ་ཡང་
འབྱུང་བའི་ཤེས་པ་ཉིད་ལེགས་པར་བཤད་འདུག་ཅིང་། བོད་ཀྱི་མཁས་པ་ཕལ་
མོ་ཆེས་སྔ་རབས་མཁས་པ་དང་བསྟུན་པ་ལས་རྗེའི་རང་ལུགས་དངོས་གནས་སུ་
མིན་པ་ཁས་འཆེ། དེ་ལྟ་བུའི་དབང་གིས་པཎ་ཆེན་བསོད་ནམས་གྲགས་པའི་ཡུམ་
དོན་ཡང་གསལ་སྒྲོན་མེ་ན། བཀའ་ཐམས་ཅད་གདུལ་བྱའི་རྒྱུད་ཀྱི་ཤེས་པ་ཡིན་
ཅིང་བསྟན་བཅོས་ཀྱང་ཤེས་པ་ཡིན་ཞེས་ཟེར། འོ་ན་སངས་རྒྱས་རང་རྒྱུད་ཀྱི་བསྡུས་
པའི་བཀའ་མེད་པར་ཐལ། དམ་བཅའ་དེའི་ཕྱིར། འདོད་མི་ནུས་ཏེ། སངས་
རྒྱས་རང་རྒྱུད་ཀྱིས་བསྡུས་པའི་གསུང་དབྱངས་ཡན་ལག་དྲུག་ཅུ་ཡོད་པའི་ཕྱིར།
གཞན་ཡང་། བཀའ་དང་བསྟན་བཅོས་ཐོས་པའི་གདུལ་བྱའི་རྒྱུད་ཀྱི་ཉན་ཤེས་མེད་
པར་ཐལ། བཀའ་དང་བསྟན་བཅོས་ཤེས་པ་ཡིན་པའི་ཕྱིར། འདོད་ན་ཐོས་བྱུང་
གི་ཤེས་རབ་རྒྱུན་ཆད་པར་འགྱུར་རོ་ཞེས་དགག་པའི་གནས་སུ་མཛད་འདུག་གོ བྱེ་
བྲག་སྨྲ་བའི་ལུགས་ལ་ལྡན་མིན་འདུ་བྱེད་དང་མདོ་སྡེ་པས་སྒྲ་རང་མཚན་ལ་འདོད་
དེ། མཛོད་ལས། ཆོས་ཀྱི་ཕུང་པོ་བརྒྱད་ཁྲི་དག །གང་རྣམས་ཐུབ་པས་གསུངས་
དེ་དག །ཚིག་གམ་མིང་ཡིན་དེ་དག་ནི། །གཟུགས་དང་འདུ་བྱེད་དག་ཏུ་འདུས།
ཞེས་པའི་གང་སྤེལ་དུ་མིང་ཚིག་ཀྱང་མཚོན་པ་ཙམ་སྟེ། གཉིས་ཀས་ཀྱང་མིང་ཚིག་



་་་་
སུམ་ཅུ་པ་སྐོར།
ཡི་གེའི་ཚོགས་གསུམ་ག་བཀའི་རང་བཞིན་དུ་འདོད་པ་དང་། དེ་གཉིས་ཀྱང་རིམ་
པ་ལྟར་ལྡན་མིན་མེད་པ་དང་ཡོད་པར་འདོད་པའི་ཡིན་ནོ་ཞེས་བཤད་དོ། དེའི་དོན་
ནི་ཚོགས་གསུམ་གའི་རང་བཞིན་དུ་འདོད་པ་གཉིས་ཀ་མཐུན་ཀྱང་གཅིག་ནི་ཚོགས་
གསུམ་སྒྲ་སྤྱིའི་ཕྲེང་བར་འདོད་པས་ལྡན་མིན་དང་། གཅིག་ནི་དེ་གསུམ་ངག་གི་
རིག་བྱེད་ཀྱི་སྒྲ་རང་མཚན་ལ་འདོད་པས་གཟུགས་ཀྱིས་བསྡུས་པའོ། དེས་ན་མིང་
ཡིན་ན་འདུ་བྱེད་དང་ཚིག་ཡིན་ན་གཟུགས་སུ་འདུས་ཞེས་ངེས་པར་མི་བྱའོ། རྒྱལ་
པོ་སྲས་སུ་ཡང་གང་སྤེལ་དང་མཐུན་པ་ལས་ཁྱད་པར་དུ་ཆོས་མངོན་པ་བ་རྣམས་
བཀའི་ངོ་བོ་གཟུགས་དང་འདུ་བྱེད་གཉིས་ཀར་འདོད་ཅེས་འཆད་དོ། དེ་གཉིས་
ལས་སྔ་མ་བྱེ་སྨྲ་དང་ཕྱི་མ་མདོ་སྡེ་པའི་འདོད་པ་དང་མཐུན་ཏེ། སྡེ་བ་འདི་གཉིས་
ཀས་ཀྱང་། བཀའི་ངོ་བོ་ཚོགས་གསུམ་དུ་འདོད་དགོས་ལ། དེ་གསུམ་ཡང་བྱེ་
སྨྲ་ལྡན་མིན་རྫས་གྲུབ་དང་། མདོ་སྡེ་པ་སྒྲ་རང་མཚན་པ་ལ་འདོད་པར་བཤད་པས་
སོ༑ ལུགས་དེ་གཉིས་ཀྱིས་ནི་བསྟན་བཅོས་བེམ་པོའི་ངོ་བོར་འདོད་ལ། རྟོག་གེ་
བ་རྣམས་ནི་དངོས་ཀྱི་རྗོད་བྱེད་སྒྲ་སྤྱི་དང་ཞེན་པའི་རྗོད་བྱེད་སྒྲ་རང་མཚན་པར་
འདོད་དོ། ཞེས་བྱེ་སྨྲའི་ལྡན་མིན་འདུ་བྱེད་དང་མདོ་སྡེ་པའི་འདོད་པ་གསལ་བར་
བསྟན་ཡོད་ལ། ལྡན་མིན་འདུ་བྱེད་དེ་གཟུགས་ཤེས་གང་རུང་མ་ཡིན་པའི་འདུས་
བྱས་སུ་འདོད་པ་ནི་བྱེ་སྨྲ་རང་གི་གྲུབ་མཐའ་ཐུན་མོང་མ་ཡིན་པ། མཚུངས་ལྡན་
རྣམ་པ་ལྔ་མཚུངས་དང་མཚུངས་ལྡན་དུ་འགྲོ་ཚུལ་སོགས་གཞན་ལ་མ་གྲགས་ཀྱང་
འདི་མཐའ་གཅིག་ཏུ་ཡིན་མིན་གྱི་ཁ་ཚོད་གཅོད་མ་ནུས་སོ། །
སྒྲར་འདོད་མཁན་མདོ་སྡེ་པ་ཙམ་མ་ཡིན་པར་མཁས་དབང་ཕལ་མོ་ཆེས་
འདོད་པ་ལྟར་ལུང་དང་རིགས་པའི་སྒྲུབ་བྱེད་ཡང་དག་མཐོང་ནས་འདིར་ཕྱོགས་
ཙམ་བསྡུས་ཏེ། བརྡ་སྤྲོད་ལུགས་སྤྱི་དང་ནང་གཞུང་དང་བཅས་དེ་ལྟར་འདོད་པ་
---



-
，
་་་་་
ཡི་གེའི་ངོ་བོ་འཇོག་ཚུལ་སྐོར།
བཀོད་ན། ཚད་མ་རྣམ་འགྲེལ་ལས། ཡི་གེ་ཀུན་སློང་ཤེས་པ་ལས། །སྐྱེ་ལ་ཤེས་
པས་སྒྲ་སྐྱེའོ། ཞེས་དང༌། དཔང་ལོ་ཆེན་པོས། རྣམ་རྟོག་དབང་གིས་རླུང་གཡོས་
ཤིང་། །དེ་ཡིས་གནས་དང་བྱེད་པ་དང་། །རྩོལ་བ་བསྐྱེད་དེ་དབུགས་འབྱུང་དང་།
།ལྷན་ཅིག་ཡི་གེའི་གདངས་རྣམས་སྐྱེ། ཞེས་དང་། ཆོས་མཆོག་གིས། ངག་གི་
དོན་སྣང་བའི་སེམས་པ་ལས་སྒྲ་སྐྱེ་ལ། དེ་ལས་གནས་དང་བྱེད་པ་ཕྲད་ཅིང་དེ་
ལས་སྒྲ་སྐྱེའོ་ཞེས་དང་། ས་པཎ་གྱི་མཁས་འཇུག་ལས། དོན་མི་སྟོན་པའི་སྒྲ་སྤྱི་
སྣང་བ་དང་། སྒྲ་འཇུག་ལས་ཀྱང་། སྒྲ་གང་ཞིག་འབྲུར་ཆགས་པའོ། ཞེས་
དང་། སློབ་དཔོན་ཙནྡྲ་གོ་མས་ཡི་གེའི་མདོར་གནས་དང་བྱེད་པ་དང་རྩོལ་བ་རྣམས་
ལས་ཡི་གེ་རྣམས་སྐྱེའོ། ཞེས་སོགས་ཡི་གེའི་ངོ་བོ་ནི་ངེས་པར་དུ་སྒྲ་ཡིན་ལ་། སྒྲ་
ཡང་གཟུགས་ཡིན་ཏེ། ཕྱི་གཟུགས་ལྔ་པོའི་ནང་གི་གཅིག་ཡིན་པའི་ཕྱིར། སྒྲ་སྤྱིའི་
མཚན་ཉིད་ནི། རྣ་ཤེས་ཀྱི་མཉན་བྱ་ཡིན་ཞེས་ཀྱང་བརྗོད་པའི་སྒྲ་དེ་ལ། མངོན་
པ་ཀུན་བཏུས་ལས། སྒྲ་ནི་རྣམ་པ་བརྒྱད་ཡིན་ཏེ། ཞེས་པ་ལྟར། ཟིན་པ་སེམས་
ཅན་ལས་བྱུང་བའི་སྒྲ་དང་། མ་ཟིན་སེམས་མེད་ལས་བྱུང་བའི་སྒྲ་གཉིས་ཡིན།
དང་པོ་ཟིན་པ་ལས་བྱུང་བ་ལ་ལུང་དུ་སྟོན་པ་དང་མི་སྟོན་པ་གཉིས་དང་། སྙན་
པ་དང་མི་སྙན་པ་གཉིས་ཏེ་བཞི་དང་། གཉིས་པ་མ་ཟིན་པ་ལས་བྱུང་བའི་སྒྲ་ལ་
ལུང་དུ་སྟོན་པ་དང་མི་སྟོན་པ་གཉིས་དང་། སྙན་པ་དང་མི་སྙན་པ་གཉིས་ཏེ་བཞི་
བཅས་བརྒྱད་ཡོད་ལ། ཡི་གེ་ནི་སེམས་ཅན་ལ་ལུང་དུ་སྟོན་པའི་སྒྲའོ། འདིར་
ཁ་ཅིག་གིས། དོན་མི་སྟོན་པའི་སྒྲ་སྤྱི་སྣང་བ་དང་། བློ་བརྟན་གྱིས། གང་ཡང་
མི་སྟོན་ཡི་གེའོ། ཞེས་ཡི་གེ་ལ་བརྗོད་བྱ་སྟོན་པའི་ནུས་པ་མེད་པར་བཤད་དོ་ཞེ་
ན། འདིས་དོན་གྱི་ངོ་བོ་དང་ཁྱད་པར་སྟོན་པ་དང་མ་འབྲེལ་བའི་ཡི་གེ་རེ་རེ་བས་
དོན་མི་སྟོན་པར་བསྟན་གྱི། ཡི་གེ་ལ་དོན་མི་སྟོན་པས་ཁྱབ་པ་བསྟན་པ་མིན་ཏེ།
67



སུམ་ཅུ་པ་སྐོར།
མིང་གི་ཐུང་བའི་མཐར་ཐུག་པ་ཡི་གེ་ཡིན་པར་ཤིང་རྟ་ཆེན་པོ་རྣམས་ཀྱིས་གསུངས་
ཤིང་། མིང་ལ་དོན་མི་སྟོན་པ་དཀོན་པས་སོ། ཞེས་གསུངས་སོ། ཡི་གེའི་ངེས་
ཚིག་ཀྱང་། ལེགས་སྦྱར་གྱི་སྐད་དུ་ཨཀྵར་དང་བྱཉྫན་དང་ཝན་ཞེས་པ་སྟེ། ཨཀྟར་
ནི་མི་འགྱུར་བ་སྟེ་དབྱངས་གསལ་གྱི་གདངས་ལ་བརྡ་མི་མཐུན་པའི་སྐྱེ་བོ་སུས་ཀྱང་
གསར་དུ་བསྒྱུར་བའི་དོད་ཐུབ་ཀྱི་གདངས་ཀྱི་རྣམ་པ་གཞན་དུ་མི་འགྱུར་བ་ཡིན།
དཔེར་ན། མེའི་ངོ་བོ་རྟག་པ་མ་ཡིན་པ་བཞིན་དུ་ཡི་གེའི་ངོ་བོ་ཡང་སྐྱེ་འཇིག་ཅན་
གྱི་མི་རྟག་པར་འདོད་དོ། བྱཉྫན་ནི་གསལ་བྱེད་ཅེས་པ་སྟེ་ཡི་གེ་ལས་བྱུང་བའི་
མིང་ཚིག་བརྗོད་པ་གསལ་བར་བྱེད་པས་ན་དེ་སྐད་བྱ་ཞིང་། ཝན་ནི་རྗོད་བྱེད་ཅེས་
པ་སྟེ་ཡི་གེ་ལ་བརྟེན་ནས་ཤེས་བྱ་ཡོད་དགུའི་མིང་ཚིག་གི་དོན་མཐའ་དག་ངག་ཏུ་
རྗོད་པར་བྱེད་པས་དེ་ལྟར་བརྗོད་པ་དང་། དོན་དེ་ལ་དགོངས་ནས་སློབ་དཔོན་དྲན་
པའི་ཡེ་ཤེས་གྲགས་པས། རྣམ་གྲངས་དུ་མ་མེད་པ་དང་། །མིང་ཚིག་གསལ་བར་
བྱེད་པ་དང་། །དོན་རྣམས་རྗོད་པར་བྱེད་པའི་ཕྱིར། །ཡི་གེ་ཞེས་ནི་རྗོད་པ་ཡིན།
ཞེས་སོགས་གསལ་བར་བསྟན་ཏོ། དེ་ལྟར་ཚང་མས་ལེགས་པར་རྣམ་པར་དཔྱད་
ནས་འཇུག་རྒྱུ་མ་གཏོགས་མིང་ཚིག་གི་སྦྱོར་བ་ཐམས་ཅད་ཟེར་སྒྲོས་ཀྱི་རྗེས་སུ་དབང་
མེད་དུ་འབྲངས་ནས་འཇུག་རྒྱུ་མེད་པར། དམངས་ཁྲོད་དུ་ཁྱབ་བཞིན་པའི་སྐད་
དང་མིང་ཚིག་གི་སྦྱོར་བ་རྣམས་ཀྱི་ཚུལ་ཇི་ལྟར་ཡིན་གཏན་ལ་ཕབ་པ་ཡིན་ཞིང་།
དམངས་ཁྲོད་ལ་འ ་ ་བ་ཆེན་པོ་བྱུང་རྗེས་བརྡ་སྤྲོད་ལ་ཡང་གསར་བཅོས་བྱེད་
དགོས། དེ་བཞིན་མ་བྱས་ན་ལེགས་སྦྱར་གྱི་སྐད་ནང་བཞིན་སྤྱི་སྐད་ཤིན་ཏུ་ཡག་
པོ་ཡིན་བཞིན་དུ་མི་རབས་རྗེས་མ་ཚོས་རྟོགས་དཀའ་ཞིང་དམངས་ཁྲོད་དུ་ཁྱབ་རྒྱུ་
ཤིན་ཏུ་ཉུང་བ་ཞིག་ཡོང་ངེས། རྒྱུ་མཚན་དང་ཁུངས་ལུང་མེད་པར་དམངས་ཁྲོད་
ཀྱི་འགྱུར་བ་འབའ་ཞིག་གི་རྗེས་སུ་འབྲངས་ནས་གསར་བཅོས་ཐལ་ཆེ་ན་རྩ་ཆེའི་
，
-



ཡི་གེའི་ངོ་བོ་འཇོག་ཚུལ་སྐོར།
སྔོན་གྱི་གསུང་རབ་ཁག་སྐད་གང་གི་ཐོག་ཏུ་འཁོད་པའི་སྐད་རིགས་དེ་སུས་ཀྱང་
མི་ཤེས་པ་ཞིག་ཏུ་འགྱུར་ཉེན་ཡོད་པས། མཐའ་དེ་གཉིས་ཀར་མི་ལྷུང་བ་ཞིག་གི་
ལམ་དུ་འགྲོ་དགོས་པ་གལ་ཆེན་པོ་རེད། དེར་བརྟེན་བོད་ཀྱི་སྔོན་དུས་ཀྱི་བརྡ་སྤྲོད་
ཀྱི་འཇུག་ཚུལ་གཞིར་བཞག་གིས་དེང་དུས་ཀྱི་བཤད་ཚུལ་གཉིས་ལས་ལེགས་ཆ་
གང་ཡོད་ལ་ཉམས་ཞིབ་བྱས་ཏེ་བླང་དོར་བྱེད་གལ་ཆེ་བར་བསམས་ནས་རང་གི་
ཡིད་རྟོན་འཁེལ་བའི་ལུང་རིགས་ཅི་རིགས་བཀོད་པ་དེ་ནི་ཚད་ལྡན་གྱི་གཞུང་ལས་
བཏུས་ཏེ་དཔྱད་པའི་སྡོམ་ཚིག་ཡིན་ཁུལ་བྱས་མོད། ད་དུང་མ་རྟོགས་ལོག་རྟོག་
གི་ཆ་མཆིས་ངེས་ལགས་ན་དེ་ལུགས་དྲན་དབང་ཡོངས་ཀྱིས་ལེགས་བཤད་ཀྱི་བདུད་
རྩི་ཟབ་མོ་སྩོལ་གནང་ཞུ་རྒྱུ་ཡིན།
༥
-
-
-
-
-
-
-
-
，
-
ཟུར་མཆན།
༡ དམུ་དགེ་བསམ་གཏན་གྱིས་བརྩམས་པའི་བརྡ་སྤྲོད་བློ་གསལ་དགའ་སྟོན་གྱི་ཤོག་ངོས་༤ན་གསལ།
༢ མངའ་བདག་ཁྲི་རལ་གྱི་དུས་བོད་ཀྱི་པཎྜིཏ་ལྕེ་ཁྱི་འབྲུག་གིས་བརྩམས་པའི་གནས་བརྒྱད་རྩ་འགྲེལ་
དང་གསེར་ཏོག་བློ་བཟང་ཚུལ་ཁྲིམས་ཀྱིས་བརྩམས་པའི་སུམ་རྟགས་མཆན་འགྲེལ་ངོ་མཚར་འཕྲུལ་
གྱི་ལྡེ་མིག་སོགས་ཀྱིས་བཞེད།
༣ ཚེ་ཏན་ཞབས་དྲུང་གིས་བརྩམས་པའི་ཐོན་མིའི་ཞལ་ལུང་གི་ཤོག་ངོས་༢༡ན་གསལ།
༩ ངག་དབང་བསྟན་དར་གྱིས་བརྩམས་པའི་ཡི་གེའི་བཤད་པ་མཁས་པའི་ཁ་རྒྱན་གྱི་ཤོག་ངོས་༢ ན་
གསལ།
༥ མཁས་དབང་ཐུབ་བསྟན་མཆོག་གྲུབ་གསུང་ཚིག་ན་ག་སངས་རྒྱས་བསྟན་དར་གྱིས་བརྩམས་པའི་
བོད་སྐད་ཀྱི་སྡེབ་སྦྱོར་ཞེས་པ་གངས་རྒྱུན་དེབ་ལྔ་བའི་ཤོག་ངོས་༤༧ན་གསལ།



སུམ་ཅུ་པ་སྐོར།
སུམ་ཅུ་པ་ཞེས་པའི་མཚན་ཐོགས་སྟངས་
ཅུང་ཙམ་གླེང་བ།
དཀོན་མཆོག་བསྟན་འཕེལ།
(སྟག་ཚང་ལྷ་མོ་ཀིརྟི་དགོན། )
，
༄༅། །མཚན་དཔེའི་ཁོ་ལག་གསལ་རྫོགས་གང་གི་སྐུ། །སྙན་འཇེབས་དྲུག་
ཅུའི་དཔལ་ལྡན་འགག་མེད་གསུང་། །ཇི་སྙེད་ཆོས་ཀུན་མཁྱེན་པའི་ཐུགས་མངའ་
བ། །རྣམ་འདྲེན་དགེ་སྦྱོང་ཆེན་པོས་དགེ་ལེགས་སྩོལ།།
འཕགས་མཆོག་འཇིག་རྟེན་མགོན་པོ་མི་ཡི་
རྣམ་པར་རོལ་བ་ཆོས་ཀྱི་རྒྱལ་བོ་སྲོང་བཙན་སྒམ་པོའི་སྐུ་རིང་ལ། རྗེ་བཙུན་འཇམ་
དཔལ་དབྱངས་ཀྱི་རྣམ་སྤྲུལ་ཐོན་མི་སམ་བྷོ་ཊས་མཛད་པའི་བརྡ་སྤྲོད་བསྟན་བཅོས་
སུམ་ཅུ་པ་འདི་ཉིད་ལ་སུམ་ཅུ་བ་ཞེས་པའི་མཚན་ཐོགས་སྟངས་ནི། མིང་དང་མཚན་
གཉིས་དོན་གཅིག་མིང་གི་རྣམ་གྲངས་ཡིན་ཏེ། བྱེད་པོ་རང་ལས་ཡུལ་མཆོག་དམན་
གྱི་དབང་གིས་ཞེ་ས་སྦྱར་མ་སྦྱར་ལས་ཁྱད་པར་ཅང་མ་མཆིས་ལ། སྤྱིར་མིང་
འདོགས་ཚུལ་འདྲ་མིན་སྣ་ཚོགས་ཤིག་ཡོད་དེ། ཡི་གེའིབཤད་པ་མཁས་པའི་ཁ་
རྒྱན་ལས། ཤེས་བྱ་རེ་ལ་མིང་རེ། མིང་རེ་ལ་ཡི་གེ་མི་འདྲ་བ་རེ་ཡོད་པས་བོད་
ཀྱི་ཡི་གེ་ལ་མཐའ་མེད་པས་ཞིབ་ཏུ་སློབ་དགོས་སོ། ཞེས་གསུངས་པ་ལྟར། མིང་
ཚིག་ཇི་སྙེད་ཡོད་པ་རྣམསའདྲ་བ་གཅིག་གི་སྒོ་ནས་བཏགས་པ་མིན་པ་དང་། མིང་
ཚིག་དེ་དག་ཤེས་བྱ་རང་རང་སོ་སོའི་ངོས་ནས་གྲུབ་པའང་མ་ཡིན་ཏེ། གདགས་
གཞི་དངོས་པོ་གང་ཡང་རུང་བ་ཞིག་ལ། དང་པོར་འདོད་རྒྱལ་མཁན་པོ་རང་གི་
70



སུམ་ཅུ་པ་ཞེས་མཚན་ཐོགས་སྟངས།
-
---
འདོད་མོས་བཞིན། ངེས་ཚིག་དང་རྒྱུ་མཚན་སོགས་གང་ཡང་བཤད་རྒྱུ་མེད་ཅིང་
རང་གི་འདོད་པ་ལས་རྒྱལ་བའི་མིང་བརྡ་བཏགས་པ་ཙམ་ལས། རང་ངོས་ནས་
གྲུབ་པ་མ་ཡིན་ཏེ། དཔེར་ན། མདོག་སྔོ་ཞིང་ལོ་འདབ་ཡལ་ག་སོགས་ལྡན་པའི་
དངོས་པོ་ཞིག་ལ། འདོད་རྒྱལ་མཁན་པོ་རང་གི་འདོད་མོས་བཞིན། སྡོང་བོ་ཞེས་
མིང་བརྡ་ཕར་སྦྱར་བ་ཙམ་ལས། དོན་སྟེང་ནས་གྲུབ་པ་མ་ཡིན་པ་གོ་སླ་སྟེ། དེ་
ལྟར་བཏགས་པ་དེ་བརྡ་སྦྱར་མཁན་པོའི་འདོད་མོས་ཙམ་ལས་ངེས་ཚིག་བཤད་དུ་
མེད་པའི་ཕྱིར་རོ། དངོས་པོ་གང་ཡང་རུང་བ་ཞིག་གི་ཁྱད་ཆོས་སོགས་ལས་སྡོང་
བོ་ཞེས་པའི་ངེས་ཚིག་བཤད་རྒྱུ་ཡོད་པ་དེ་ལ་སྡོང་བོ་ཞེས་མིང་བརྡ་བཏགས་འོས་
པ་དེ། དོན་སྟེང་ནས་གྲུབ་པ་མ་ཡིན་ནམ་ཞེ་ན། དེ་ལྟར་ན་བཏགས་འོས་མོད་
ཀྱང་དོན་སྟེང་ནས་གྲུབ་པ་མ་ཡིན་ཏེ། དོན་དེའི་སྔོན་དུ་འདོད་རྒྱལ་མཁན་པོ་རང་
གི་འདོད་མོས་ལྟར། མདོག་སྔོ་ཞིང་ལ་འདབ་ཡལ་ག་སོགས་ལྡན་པའི་དངོས་པོ་
གང་ཞིག་ལ། ཐོག་མརསྡོང་བོ་ཞེས་མིང་བརྡ་སྦྱར་ཟིན་པའི་དོན་དེ་ལས་ཕྱིས་བརྡ་
སྦྱར་བའི་སྒྲ་ཡིན་པས་རང་ངོས་ནས་གྲུབ་པ་མ་ཡིན་ནོ། གལ་སྲིད་ཤེས་བྱ་རང་
ངོས་ནས་གྲུབ་པ་ཡིན་ན། བཏགས་མིང་མིན་དགོས་པ་ལ་བཏགས་མིང་ཡིན་ཏེ། །
ཡི་གེའིབཤད་པ་མཁས་པའི་ཁ་རྒྱན་ལས། དངོས་མིང་དུ་འཇུག་པའི་དོན་དེ་དང་
འདྲ་བ་འབྲེལ་བ་རྒྱུ་མཚན་དུ་བྱས་ནས། གཞི་དེ་ལ་ཕྱིས་བརྡ་སྦྱར་བའི་སྒྲ། དོན་
དེའི་བཏགས་མིང་གི་མཚན་ཉིད་དུ་གསུངས་པ་ལྟར། གཞི་སྔ་མའི་དངོས་མིང་
དུ་འཇུག་པའི་སྡོང་བོ་ཞེས་པའི་དོན་དེ་དང་། འདྲ་བ་འབྲེལ་བ་གང་རུང་རྒྱུ་མཚན་
དུ་བྱས་ནས་མིང་བརྡ་བཏགས་པ་སྟེ། དཔེར་ན། འདྲ་བ་རྒྱུ་མཚན་དུ་བྱས་ནས་
མི་ཡོན་ཏན་མེད་པ་ལ་བ་གླང་ངམ་སྡོང་སྐམ་ཞེས་བརྗོད་པ་ལྟ་བུ་ནི། གདགས་གཞི་
གང་ཟག་དེ་ལ་ཡོན་ཏན་སོགས་གང་ཆ་ནས་དབེན་པས། བརྙས་སྨོད་པ་འགས་
བ་ལང་ངམ་སྡོང་སྐམ་ཞེས་མིང་བརྡ་ཕར་བཏགས་པ་ཙམ་ལས། རང་ངོས་ནས་
71



སུམ་ཅུ་པ་སྐོར།
གྲུབ་པ་མ་ཡིན་ཏེ། མདོ་ལང་ཀར་གཤེགས་པ་ལས། མིང་དུ་གདགས་པར་མ་
མཛད་ན། །འཇིག་རྟེན་ཐམས་ཅད་རྨོངས་པར་འགྱུར། །དེ་བས་རྨོངས་པ་སེལ་
བའི་ཕྱིར། །མགོན་པོས་མིང་དུ་བཏགས་པ་མཛད། ཅེས་གསུང་བ་དང་། མཁས་
འཇུག་ལས། མིང་ཚིག་དེ་དག་རྒན་པོ་ཡིས། །ཐོག་མར་སྦྱར་བ་བརྡ་ཡིན་ལ། །ཕྱི་
ནས་དཔྱོད་པ་ཐ་སྙད་ཡིན། ཞེས་གསུངས་པ་ལྟར། དང་པོར་དངོས་པོ་རྣམས་
ལ་མིང་དང་ཚིག་ཏུ་བཏགས་པ་ཀུན། འདོད་རྒྱལ་མཁན་པོ་རང་གི་བརྗོད་འདོད་
ཁོ་ནའི་དབང་གིས་བཏགས་པ་ཙམ་ལས། རྒྱུ་མཚན་བཤད་དུ་མེད་ཅིང་དངོས་
པོ་དེ་རྣམས་ལ་ཐོག་མར་བརྗོད་འདོད་ཁོ་ནའི་དབང་གིས་སྦྱར་བ་ལ་བརྡ་དང་། ཕྱིས་
ནས་དངོས་མིང་དུ་འཇུག་པའི་དོན་དེ་དང་འདྲ་བ་འབྲེལ་བ་གང་རུང་རྒྱུ་མཚན་དུ་
བྱས་ནས་མིང་ཚིག་གི་བརྡ་སྦྱར་བ་ལ་ཐ་སྙད་ཅེས་བྱ་ལ། དེ་ལྟར་བརྡ་དང་ཐ་སྙད་
གཉིས་སུ་ཕྱེ་བའི་བརྡ་ལ་དབྱེ་ན། མིག་བརྡ་ལག་བརྡ་སོགས་མང་ན་ཡང་སྐབས་
འདིར་མིང་ཚིག་གི་བརྡ་ལ་བྱ་སྟེ། དཔེར་ན། མི་ཞིག་གིས་བུམ་པ་ཞེས་བརྗོད་
པ་ལ་བརྡ་དང་། དེ་བརྗོད་པའི་ཚེ། སྨྲ་ཡུལ་དེ་སྨྲ་ཤེས་དོནགོ་བའི་མིང་བརྡ་ལ་
བྱང་བ་ཅན་ཞིག་ཡིན་ན། བུམ་པའི་དབྱིབས་ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་
བྱེད་ནུས་པ་ཅན་གྱི་དོན་སྤྱི་ལམ་གྱིས་འཆར་བ། དེའི་མིང་ལ་གོ་བརྡ་དང་གོ་བརྡ་
འཕྲོད་སོང་ཟེར། ཚིག་གི་བརྡ་ནི། མི་ཞིག་གིས་མི་གཞན་ཞིག་ལ། ཡི་གེའི་གཟུགས་
ནི་གང་རེད་ཅེས་འདྲི་བའི་སྐབས་ལ། ཕ་རོལ་བས་ཡི་གེའི་གཟུགས་ནི་འདི་རེད་
ཅེས་བརྗོད་པ་ལྟ་བུ་ལ་ཚིག་གི་བརྡ་དང་བརྡ་འཕྲོད་ཟེར་ཏེ། བརྡ་མ་འཕྲོད་ན་ལན་
འདེབས་མིཤེས་པས་ལན་ཡང་བཏབ་ཡོད་པས་དེ་ལ་བརྡ་འཕྲོད་ཟེར་རོ། །
གཉིས་པ་མིང་ཚིག་གི་ཐ་སྙད་ནི། དཔེར་ན། མཉན་བྱ་ལ་སྒྲ་ཞེས་བརྗོད་
པ་ལྟ་བུ་ལ་མིང་གི་ཐ་སྙད་ཅེས་བྱའོ། ཚིག་གི་ཐ་སྙད་ནི། རྒྱུ་ཡོད་ན་འབྲས་བུ་
འབྱུང་ལྟ་བུའོ། དེ་ལྟར་བརྡ་དང་ཐ་སྙད་གཉིས་སུ་ཕྱེ་བའི་མིང་ཚིག་གི་བརྡ་ལ་འདོད་



སུམ་ཅུ་པ་ཞེས་མཚན་ཐོགས་སྟངས།
རྒྱལ་རྗེས་གྲུབ་གཉིས་ལས་འདོད་རྒྱལ་གྱི་མིང་ཚིག་བརྡ་དང་། ཐ་སྙད་ལ་རྗེས་
གྲུབ་ཀྱི་མིང་ཚིག་ཐ་སྙད་ཅེས་བྱ་སྟེ། མཁས་འཇུག་ལས། དེ་ཡི་དང་པོ་འདོད་
རྒྱལ་སྒྲ། །དེ་ལ་བརྟེན་ནས་ཕྱི་ནས་དོན། །གཞན་ལ་སྒྲ་འདོགས་རྗེས་གྲུབ་སྒྲ།
ཞེས་དང་། སྨྲ་སྒོ་ལས། དེ་ཡང་མིང་གི་ཐོག་མ་དང་། རྗེས་སུ་གྲུབ་པ་རྣམ་པ་
གཉིས། ཞེས་གསུངས་པ་ལྟར། ཐོག་མར་གྲུབ་པའི་མིང་དང་། གྲུབ་པ་ལ་བརྟེན་
ནས་རྗེས་སུ་གྲུབ་པའི་མིང་གཉིས་སོ། སོ་སོར་ཡང་དངོས་མིང་དང་བཏགས་མིང་
གཉིས་སུ་དབྱེའོ། དེ་ལྟར་དངོས་མིང་དང་བཏགས་མིང་གཉིས་སུ་ཕྱེ་བའི་དངོས་
མིང་ནི། སྤྱིར་མིང་ཀུན་བཏགས་མིང་ཡིན་ཞེས་པ་ལ་དོགས་པ་སྐྱེ་སྲིད་མོད་ཀྱང་།
སྐྱོན་མེད་དེ་སྐབས་འདིར་དངོས་མིང་དང་བཏགས་མིང་གཉིས་སུ་ཕྱེ་བའི་བཏགས་
མིང་ནི། དངོས་མིང་དུ་འཇུག་པའི་དོན་དེ་དང་འདྲ་བ་འབྲེལ་བ་གང་རུང་རྒྱུ་མཚན་
དུ་བྱས་ནས་བཏགས་པ་ལ་བཏགས་མིང་ཞེས་བྱའོ། དངོས་མིང་ནི་སྤྱིར་བཏགས་
པ་ཡིན་ཡང་དངོས་མིང་བཏགས་མིང་གཉིས་སུ་ཕྱེ་བའི་བཏགས་མིང་མིན་ནོ།།
དང་པོ། དངོས་མིང་འདོད་རྒྱལ་ནི། དངོས་པོ་གང་ཡང་རུང་བ་ཞིག་ལ།
འདོད་རྒྱལ་མཁན་པོ་རང་གིས་ཐོག་མར་ངོས་འཛིན་པའི་ཚེ། རྒྱུ་མཚན་མེད་པར་
བརྡ་ཞིག་སྦྱར་བ་དེའི་མིང་དུ་ཆགས་པ་འདོད་པ་ལྟར་རྒྱལ་བར་གྱུར་པས་དེ་སྐད་
ཅེས་བྱ་སྟེ། སྨྲ་སྒོ་ལས། གང་ཞིག་གཞན་ལ་མ་བརྟེན་པར། །བླ་དྭགས་གང་
བྱས་ཐོག་མའོ། ཞེས་གསུངས་པ་ལྟར།འདོད་རྒྱལ་དངོས་མིང་ཞེས་པ་ནི། དངོས་
པོ་གཞན་གྱི་མིང་བརྡ་ལ་མ་བརྟེན་པར། ཆོས་རང་རང་གི་དངོས་པོ་ཙམ་སྟོན་བྱེད་
མེད་བཞིན་དུ། དེ་ལ་ཐོག་མར་འདོད་རྒྱལ་མཁན་པོ་རང་གི་བརྗོད་འདོད་ཁོ་ནའི་
དབང་གིས་བླ་དྭགས་གང་བྱས་པ་དེ་ནི་མིང་གི་ཐོག་མའོ། ཡི་གེའི་བཤད་པ་མཁས་
པའི་ཁ་རྒྱན་ལས། དོན་དེ་ལ་ཐོག་མར་བརྡ་སྦྱར་བའི་མིང་གང་ཞིག ཁྱོད་ལས་
དོན་དེ་འཁྲུལ་མེད་དུ་གོ་བར་ནུས་པའི་སྒྲ། དོན་དེའི་དངོས་མིང་གི་མཚན་ཉིད་



，
སུམ་ཅུ་པ་སྐོར།
དུ་གསུངས་པ་ལྟར། མཚན་གཞི་ནི། བུམ་པ། ཀ་བ། ཉི་མ། ཟླ་བ། ས། ཆུ།
མེ། རླུང་། མཚོ། སྤྲིན་ལྟ་བུ་སོགས་དངོས་པོ་གཞན་གྱི་མིང་གཞན་ལ་མ་བརྟེན་
ཅིང་འདི་དག་ལ་ཅིའི་ཕྱིར་ཀ་བ་བུམ་པ་ཞེས་སྒྲ་བཤད་མེད་པ་ཉིད་ཀྱིས། མིང་གི་
ཐོག་མ་འབྱུང་ཚུལ་ཡིན་པར་མངོན་ཞིང་། འདི་ནི་ཕྱིས་ཀྱི་རྗེས་གྲུབ་ཀྱི་མིང་གི་
རྟེན་གཞི་འགྲུབ་བྱེད་ཡིན་ནོ། མིང་གི་ཐོག་མར་བྱུང་བའི་མིང་རྣམས་ལ་ངེས་ཚིག་
སོགས་བཤད་རྒྱུ་མེད་པ་དེ་ནི། དངོས་པོ་གཞན་གྱི་མིང་གང་ལ་ཡང་མ་བརྟེན་པའི་
མིང་ནི་གཞན་གང་གིས་ཀྱང་གནོད་པ་མེད་དོ། དེ་ལྟར་ཀ་བ་བུམ་པ་ཞེས་བྱ་བ་
ནི་རྒྱུ་མཚན་འདིས་ཀ་བ་བུམ་པ་ཞེས་བཏགས་པ་རེད་ཅེས་འཐད་པ་སྒྲུབ་པར་ཡང་
མེད་ལ། རྒྱུ་མཚན་འདིས་ཀ་བ་བུམ་པ་ཞེས་མིང་བརྡ་འདོགས་མི་རིགས་སོ་ཞེས་
འགལ་བ་སྒྲུབ་པར་ཡང་མི་ནུས་ཏེ། འདི་དག་འདོད་རྒྱལ་མཁན་པོ་རང་གི་འདོད་
མོས་ལྟར་ཐོག་མར་ཀ་བ་བུམ་པ་ཞེས་བླ་དྭགས་བྱས་པ་ཡིན་པས་སྒྲ་བཤད་མེད་དོ།
བླ་དྭགས་ཞེས་པ་ནི། མིང་ཚིག་གི་བརྡ་སྔ་ན་མེད་པའི་དངོས་པོ་གང་ཡང་རུང་བ་
ཞིག་ལ་རྒྱུ་མཚན་མེད་པར་མིང་ཚིག་གི་བརྡ་གསར་དུ་སྦྱར་བའམ་བཏགས་པ་ལ་
བླ་དྭགས་ཞེས་བྱ་སྟེ། གླེང་འབུམ་བརྡ་བཀྲོལ་ལས། འཕྲལ་དུ་སྦྱར་བའི་མིང་
སྟེ་ཆོག་པའམ་རུང་བར་བཏགས་པ་ཞེས་གསུངས། །
གཉིས་པ་དངོས་མིང་རྗེས་གྲུབ་ནི། སྔར་འདོད་རྒྱལ་མཁན་པོའི་འདོད་པ་
ལས་རྒྱལ་བའི་བཏགས་མིང་གང་འཚམས་ཤིག་གཞིར་བཟུང་ནས། དེ་ལ་འབྲེལ་
ཡོད་ཀྱི་མིང་ངམ་སྒྲ་ཞིག་སྦྱར་ནས་ཆོས་གཞན་ཞིག་སྟོན་པའི་མིང་བརྡར་གྱུར་པ་
སྟེ། སྨྲ་སྒོ་ལས། དེ་ལ་བརྟེན་པ་རྗེས་གྲུབ་པ། །འདོད་རྒྱལ་དོན་ལྡན་གཉིས་སུ་
འདོད། ཅེས་གསུངས་པ་ལྟར། དཔེར་ན། རྒྱལ་བོ་བཞུགས་སའི་ཁང་པ་ལ་
རྒྱལ་ཁང་དང་། ཇ་དང་ཆང་བཏུང་སའི་ཁང་པ་ལ་ཇ་ཁང་དང་ཆང་ཁང་ཞེས་པ་
དང་། བཟོ་ལས་བྱེད་སའི་གྲྭ་ལ་བཟོ་གྲྭ་ཞེས་བརྗོད་པ་ལྟ་བུ་སོགས འདོད་རྒྱལ་



--
-
-
སུམ་ཅུ་པ་ཞེས་མཚན་ཐོགས་སྟངས།
གྱི་མིང་རྒྱལ་བོ་དང་ཇ་སོགས་ལ་རྗེས་སུ་འབྲེལ་ཡོད་ཀྱི་མིང་ཁང་དང་གྲྭ་སོགས་སྦྱར་
བས་དངོས་པོ་གཞན་ཞིག་སྟོན་པའི་མིང་བརྡར་གྱུར་པས་སོ། སྒྲ་བཤད་ཡོད་དེ།
རྒྱལ་པོ་བཞུགས་སའི་ཁང་པ་ཡིན་པའི་རྒྱུ་མཚན་གྱིས་རྒྱལ་ཁང་དང་། ཇ་བཏུང་
སའི་ཁང་པ་ཡིན་པས་ཇ་ཁང་དང་ཆང་ཁང་ཡང་དེ་ལྟར་རོ།། བཟོ་ལས་བྱེད་པའི་
གྲྭ་ཡིན་པས་བཟོ་གྲྭ་དང་སློབ་གྲྭ་སོགས་དེ་ལྟར་རོ། །
གཉིས་པ་བཏགས་མིང་ལ་དབྱེ་ན་གཉིས་ཏེ། འདོད་རྒྱལ་དང་རྗེས་གྲུབ་གཉིས་
སོ། དང་པོ་བཏགས་མིང་འདོད་རྒྱལ་ནི། ཐོག་མར་མིང་འདོགས་མཁན་པོས་
བརྗོད་འདོད་ཁོ་ནའི་དབང་གིས་བཏགས་པའི་མིང་གང་ཡང་རུང་བ་ཞིག ཆོས་
གཞན་ཞིག་གི་མིང་དུ་བཏགས་ནས་དེའི་མིང་དུ་གྱུར་པ་ཞིག་ལ་ཟེར་ཏེ། སྨྲ་སྒོ་ལས་
ལུང་དྲངས་མ་ཐག་པ་ལྟར་དང་། མཁས་འཇུག་ལས། ཕན་ཚུན་འབྲེལ་བ་ལ་
སོགས་པ་རྒྱུ་མཚན་འགའ་ལ་ལྟོས་ནས་དེ། ཞེས་གསུངས་པ་ལྟར། དཔེར་ན།
མི་ཕལ་བ་ཞིག་ལ་རྒྱུ་མཚན་མེད་པར་རང་འདོད་ཀྱིས་སངས་རྒྱས་ཞེས་མིང་བཏགས་
ནས་དེའི་མིང་དུ་སངས་རྒྱས་ཞེས་ཆགས་པ་ནི། འདོད་རྒྱལ་མཁན་པོ་རང་གི་འདོད་
པ་ལས་རྒྱལ་བའི་བཏགས་མིང་ཡིན་མོད་ཀྱི། དངོས་མིང་མིན་ཏེ། ཡི་གེའི་བཤད་
པ་མཁས་པའི་ཁ་རྒྱན་ལས། ཤེས་བྱ་ཞེས་པའི་སྒྲ་དངོས་པོ་ལ་འཇུག་ཀྱང་དངོས་
པོ་དེའི་འཇུག་ཡུལ་དང་བརྗོད་བྱ་ཡང་མིན། ཞེས་གསུངས་པ་ལྟར། སངས་
རྒྱས་ཞེས་བརྗོད་པའི་སྒྲ། ཕལ་བ་གང་ཟག་དེ་ལ་འཇུག་ཀྱང་། གང་ཟག་ཕལ་
བ་དེ་སངས་རྒྱས་ཞེས་པའི་མིང་བརྡའི་འཇུག་ཡུལ་དང་བརྗོད་བྱ་མ་ཡིན་པའི་ཕྱིར་
ཏེ། སངས་རྒྱས་མ་ཡིན་པའི་ཕྱིར་རོ། སངས་རྒྱས་ཡིན་ན་སྒྲིབ་གཉིས་ཀྱི་མུན་
པ་སངས་ཤིང་། མཁྱེན་གཉིས་ཀྱི་སྣང་བ་རྒྱས་པ་ཅན་ཞིག་ཡིན་དགོས་པ་ལ། དེ་
ལྟར་མ་ཡིན་ཏེ། མི་ཕལ་བ་ཞིག་ལ་འདོད་རྒྱལ་མཁན་པོ་རང་གི་འདོད་མོས་བཞིན་
ཕར་བཏགས་པ་ཙམ་ལས་གདགས་གཞི་གང་ཟག་རང་ཉོན་མོངས་པའི་སྒྲིབ་པ་སོགས་



སུམ་ཅུ་པ་སྐོར།
མ་སངས་ཤིང་། མཁྱེན་གཉིས་ཀྱི་སྣང་བ་རྒྱས་པ་ཅན་ཞིག་མིན་པ་ནི་ཕལ་པ་ཞེས་
པའི་ཕལ་སྒྲས་གོ་ནུས་པའི་ཕྱིར། དེ་བཞིན་དུ་རྒྱུ་མཚན་མེད་པར་མིང་འདོགས་
མཁན་པོ་རང་གི་འདོད་མོས་ལྟར་སྐྱེས་མ་ཐག་པའི་བུ་མོ་ཞིག་ལ་པདྨ་ཞེས་མིང་
བཏགས་ནས་དེའི་མིང་དུ་པདྨ་ཞེས་ཆགས་པ་ན། གོང་ལྟར་འདོད་རྒྱལ་མཁན་པོའི་
འདོད་པ་ལས་རྒྱལ་བའི་བཏགས་མིང་ཡིན་གྱི་དངོས་མིང་མིན་ཏེ། བུ་མོ་དེ་པདྨ་
ཞེས་པའི་འཇུག་ཡུལ་དང་བརྗོད་བྱ་མ་ཡིན་པའི་ཕྱིར་ཏེ། པདྨ་མ་ཡིན་པའི་ཕྱིར་
རོ། བུ་མོ་དེ་པདྨ་མ་ཡིན་པར་སྨྲ་ཤེས་དོན་གོ་ནུས་པ་ཅན་ཞིག་ཡིན་པའི་ཕྱིར། དེར་
ཐལ། མི་ཡིན་པའི་ཕྱིར། སྨྲ་ཤེས་དོན་གོ་ནུས་པ་མིའི་མཚན་ཉིད་དུ་གསུངས་
པའི་ཕྱིར་རོ། གལ་སྲིད་པདྨ་ཡིན་ཟེར་རྒྱུ་ཡིན་ན། འདོད་རྒྱལ་མཁན་པོ་རང་གི་
འདོད་པ་ལས་རྒྱལ་བའི་མིང་བརྡ་དངོས་པོ་གཞན་གྱི་མིང་གང་ལ་ཡང་མ་བརྟེན་ཅིང་།
ཆུ་དང་འདམ་ནས་སྐྱེས་པའི་སྡོང་བོའི་ཡལ་ག་ཅུང་ཕྲ་བའི་རྩེར་མེ་ཏོག་དཀར་དམར་
སེར་གསུམ་བཀྲ་བའི་བེམ་ཆོས་ཀྱི་དངོས་པོ་ཞིག་ལ་པདྨ་ཞེས་མིང་བཏགས་པས་དེ་
ཡིན་དགོས་པ་ལ། དེ་མ་ཡིན་ཏེ། སེམས་མེད་ཀྱི་བེམ་ཆོས་ཤིག་ལ་གོ་བས་སྨྲ་
ཤེས་དོན་གོ་ནུས་པའི་ཤེས་ལྡན་ཞིག་ལ་མི་གོ་བའི་ཕྱིར་དེ་ལྟར་མ་ཡིན་ནོ།
གཉིས་པ་བཏགས་མིང་རྗེས་གྲུབ་ལ་དབྱེ་ན་གཉིས་ཏེ། འདྲ་བ་རྒྱུ་མཚན་
དུ་བྱས་པའི་བཏགས་མིང་དང་། འབྲེལ་བ་རྒྱུ་མཚན་དུ་བྱས་པའི་བཏགས་མིང་
གཉིས་སོ། དང་པོ་འདྲ་བ་རྒྱུ་མཚན་དུ་བྱས་པའི་བཏགས་མིང་ནི། དངོས་མིང་
དུ་འཇུག་པའི་དོན་དེ་ལ་ནང་ཡོན་ཏན་གྱི་ཆ་ནས་འདྲ་བ་རྒྱུ་མཚན་དུ་བྱས་པའི་
བཏགས་མིང་དང་། ཕྱིའི་རྣམ་པའི་ཆ་ནས་འདྲ་བ་རྒྱུ་མཚན་དུ་བྱས་པའི་བཏགས་
མིང་སོགས་མང་ན། སྐབས་འདིར་ནང་ཡོན་ཏན་གྱི་ཆ་ནས་འདྲ་བ་རྒྱུ་མཚན་དུ་
བྱས་པའི་མཚན་གཞི་ནི། སྔོན་བྱུང་དྲན་དབང་རྣམས་ལ་ཕྱིས་ཀྱི་མཁས་པ་རྣམས་
ཀྱིས་ཐོན་མི་དང་ཐོན་མི་གཉིས་པ་ཞེས་བརྗོད་པ་ལྟ་བུ་ནང་ཡོན་ཏན་གྱི་ཆ་ནས་



-
-
-
--
---
--
-
-
-
-
--
སུམ་ཅུ་པ་ཞེས་མཚན་ཐོགས་སྟངས།
བཏགས་པའོ། མི་རྣ་གཤོག་ཆེ་བ་ལ་ཐད་འཕུར་གནམ་གྲུ་ཞེས་བརྗོད་པའི་སྒྲ་ལྟ་
བུ། དེ་ནི་མི་དེའི་རྣ་གཤོག་ཐད་འཕུར་གནམ་གྲུའི་གཤོག་པ་དང་འདྲ་བ་རྒྱུ་མཚན་
དུ་བྱས་ནས། གཞི་སྔ་མའི་མིང་གང་ལ་ཕྱིས་སུ་ཐད་འཕུར་གནམ་གྲུ་ཞེས་བརྗོད་
པའི་སྒྲ་ལྟ་བུ་དེ་གཉིས་ནི་འདྲ་བ་རྒྱུ་མཚན་དུ་བྱས་པའི་བཏགས་མིང་ངོ༌། །
གཉིས་པ་འབྲེལ་བ་རྒྱུ་མཚན་དུ་བྱས་པའི་བཏགས་མིང་ནི། རྗེས་གྲུབ་ཀྱི་
དངོས་མིང་གང་གི་རྐྱེན་ཞིག་ལ་བལྟོས་ནས་ཆོས་གཞན་ཞིག་གི་མིང་དུ་བཏགས་པ་
ཞིག་ལ་ཟེར་ཞེས་བརྡ་སྤྲོད་གསལ་བྱེད་ངག་སྒྲོན་ལས་གསུངས་པ་ལྟར། དང་
པོ་རྟེན་དང་བརྟེན་པའི་འབྲེལ་བ་རྒྱུ་མཚན་དུ་བྱས་ནས་བཏགས་པའི་མཚན་གཞི་
ནི། ཆུ་ལ་འཚོ་བ་སྐྱེལ་བའི་བྱ་ལ་ཆུ་བྱ་ཟེར་བ་ལྟ་བུའོ། མེ་སྦར་བྱེད་ཀྱི་ཤིང་ལ་
མེ་ཤིང་ཞེས་པ་དང་། ཉི་མའི་འོད་ཟེར་ལ་ཉི་མ་དང༌། རྒྱ་མཚོའི་རྦ་རླབས་ལ་
རྒྱ་མཚོ་དང་། སྟོན་པ་བཅོམ་ལྡན་འདས་ལ་ཤཱཀྱ་ཐུབ་པ་དང་གོ་ཏ་མ་ཞེས་བརྗོད་
པ་ལྟ་བུ་སོགས་རྒྱུ་མིང་འབྲས་ལ་བཏགས་པའོ། གྲོ་འཐག་པ་ལ་ཕྱེ་འཐག་ཅེས་བརྗོད་
པ་དང་། ཁྱིའི་རྔ་མ་མཐོང་བ་ལ་ཁྱི་ཞེས་བརྗོད་པ་དང་། དགེ་རྒན་དུ་འགྱུར་ཉེ་
བ་ལ་དགེ་རྒན་ཞེས་བརྗོད་པ་ལྟ་བུ་སོགས་འབྲས་མིང་རྒྱུ་ལ་བཏགས་པའོ། གཙུག་
ལག་ཁང་གི་གསེར་ཏོག་མཐོང་བ་ལ་གཙུག་ལག་ཁང་ཞེས་བརྗོད་པ་དང་ཁྱིའི་རྔ་
མ་མཐོང་བ་གཉིས་ཡ་གྱལ་ལ་ཚོགས་པའི་མིང་བཏགས་པའོ། རྔའི་སྒྲ་དང་དུང་
གི་སྒྲ་དང་ནས་ཀྱི་མྱུ་གུ་ལྟ་བུ་སོགས་ནི་ཚོགས་པ་ལ་ཡ་གྱལ་གྱི་མིང་བཏགས་པའོ།
ལག་དམར་དང་ལག་རིང་ལྟ་བུ་སོགས་གབ་ཚིག་གི་སྒོ་ནས་བཏགས་པའོ། དེ་ལྟར་
སྔར་གྲུབ་ཟིན་པའི་མིང་བརྡ་སངས་རྒྱས་དང་པདྨ་ཞེས་པ་ལ་བརྟེན་ནས་ཕྱིས་སུ་དངོས་
པོ་གཞན་གྱི་མིང་ལ་སངས་རྒྱས་དང་པདྨ་ཞེས་བཏགས་པ་འདོད་རྒྱལ་བཏགས་མིང་
ཡིན་ལ་དངོས་མིང་མིན་ཞེས་པའི་སྐབས་ནས་བསྟན་པའི་དངོས་མིང་ནི། སྔར་
གྲུབ་ཟིན་པའི་མིང་བརྡ་གང་ལ་ཡང་མ་བརྟེན་པར་འདོད་རྒྱལ་མཁན་པོ་རང་གི་འདོད་
77



སུམ་ཅུ་པ་སྐོར།
མོས་ལྟར་ཐོག་མར་བརྡ་སྦྱར་བའི་མིང་གང་ཞིག དོན་དེ་ཐུན་མོང་མ་ཡིན་པར་
གོ་བར་བྱེད་ནུས་པ་ཅན་ཞིག་ལ་ཟེར་ཏེ། སྨྲ་སྒོ་ལས། འདོད་རྒྱལ་དག་ཏུ་མཚུངས་
མོད་ཀྱི། །མ་བརྟེན་ཕྱིར་ན་གྲུབ་པ་སྟེ། །མིང་གཞན་གང་ལའང་མ་བརྟེན་པས།།
གཞན་གྱིས་འགལ་བ་མེད་ཕྱིར་རོ། ཞེས་གསུངས་པ་ལྟར་རོ། མི་བླུན་པོ་ལ་ལྷ་
རྣམས་དགའ་ཞེས་རྗོད་པ་ལྟ་བུ་ནི་འདྲ་བ་བཟློག་པའི་སྒོ་ནས་བཏགས་པ་དང་། གཟའ་
མིག་དམར་ལ་བཀྲ་ཤིས་ཞེས་བརྗོད་པ་ལྟ་བུ་འབྲེལ་བ་བཟློག་པའི་སྒོ་ནས་བཏགས་
པ་དང་། གཞན་ཡང་བྱ་བྱེད་ལས་གསུམ་གྱི་སྒོ་ནས་བཏགས་པ་དང་། དུས་གསུམ་
སྐུལ་ཚིག་བཅས་ཀྱི་སྒོ་ནས་བཏགས་ཚུལ་བཤད་ཡོད་ལ། སྤྱིར་མིང་ཚིག་གཉིས་
འགལ་བ་མིན་པས་བྱ་བྱེད་ལས་གསུམ་གྱི་སྒོ་ནས་བཏགས་པ་ཡོད་དམ་ཞེ་ན། ཡོད་
དེ་བརྡ་སྤྲོད་བློ་གསལ་དགའ་སྟོན་ལས། མིང་ཚིག་ཡི་གེ་གསུམ་དུ་ཕྱེ་བའི་མིང་
ཚིག་གཉིས་འགལ་བ་ཡིན་མོད་ཀྱང་། སྤྱིར་མིང་ཚིག་གཉིས་མི་འགལ་ཏེ། དཔེར་
ན། རྟེན་དང་བརྟེན་པའི་འབྲེལ་བ་རྒྱུ་མཚན་དུ་བྱས་པའི་ས་བོན་འདེབས་པ་ལ་ཞིང་
འདེབས་པ་ལྟ་བུ་བྱ་ཚིག་ཡིན་ཡང་མིང་དུ་སོང་ཡོད་དེ། ཁྱོད་ཅེས་བརྗོད་པ་ཁྱོད་
ཀྱི་མིང་ཡིན་པར་ཐལ། ཁྱོད་གཞི་གྲུབ་པའི་ཕྱིར། ཞེས་ཁྱོད་གཞི་གྲུབ་ན་ཁྱོད་
ཅེས་བརྗོད་པའི་སྒྲ་ཁྱོད་ཀྱི་མིང་ཡིན་པར་གསུངས་པ་ལྟར། དང་པོ། བྱེད་ཚིག་
གི་སྒོ་ནས་བཏགས་པ་ནི། བཅའ་ཁྲིམས། གཅོད་བྱེད་དང་འདྲ་སྤྱད་དང་། སྲུང་
དམག སྒོ་སྲུང་། འདུལ་བ། སྒྲུབ་ཐབས། སྡོམ་པ་ལྟ་བུ་སོགས་བྱེད་ཚིག་དུས་
ད་ལྟ་བ་ལ་འཇུག་པའི་སྒོ་ནས་བཏགས་པ་སྟེ། དཔེར་ན། སྐྱོང་མཁན་ལྟ་བུར་
མཚོན་ན། སྐྱོང་བ་པོ་དང་སྐྱོང་བྱེད་དང༌། བསྐྱང་བྱ་བུ་དང་བསྐྱངས་ཟིན་ལྟ་
བུའི་སྒོ་ནས་གོ་སླའོ། སྒྲུབ་བྱེད་ཀྱི་ཐབས་དང་། སྒྲོན་བྱེད་ཀྱི་ལག་པ་དང་། སྲུང་
བར་བྱེད་པའི་དམག སྡོམ་བྱེད་ཀྱི་ཁྲིམས། འདུལ་བྱེད་བསླབ་པ་གསུམ་སོགས་
བྱེད་ཚིག་དུས་ད་ལྟ་བ་ལ་འཇུག་པའི་སྒོ་ནས་བཏགས་པའོ། གཉིས་པ་བྱ་ཚིག་དུས་
78



སུམ་ཅུ་པ་ཞེས་མཚན་ཐོགས་སྟངས།
མ་འོངས་པ་ལ་འཇུག་པའི་སྒོ་ནས་བཏགས་པ་ནི། བསྟན་བཅོས། གདིང་བ། བསྔོ་
བ། བཅའ་ཁྲིམས། བདུག་པ། བཟའ་བ། བཏུང་བ། བརྟག་དཔྱད། མཉམ་
གཞག གཞལ་བྱ། བསླབ་བྱ། ལྟ་བུ་སོགས་བྱ་ཚིག་དུས་མ་འོངས་པ་ལ་འཇུག་
པའི་སྒོ་ནས་ཇི་ལྟར་བཏགས་སམ་ཞེ་ན། འདི་ལྟར་ཏེ། བསླབ་པར་བྱ་བའི་ཡུལ་
བསླབ་པ་གསུམ་སྟེ། ཚུལ་ཁྲིམས་ཀྱི་བསླབ་བ་དང་། ཏིང་ངེ་འཛིན་གྱི་བསླབ་
པ། ཤེས་རབ་ཀྱི་བསླབ་པ་གསུམ་མོ། བཅའ་བྱའི་ཁྲིམས། གདིང་བྱའི་གདིང་
བ། དགེ་བ་བསྔོ་བྱ། བདུག་བྱའི་བདུག་པ། བཟའ་བྱ་བཏུང་བྱ། བརྟག་པར་བྱ་
ཞིང་དཔྱད་པ་ལ་བརྟག་དཔྱད་དང་། བསྟན་པར་བྱ་ཞིང་ཉོན་མོངས་བཅོས་པའི་
ཆ་ནས་བསྟན་བཅོས་ཞེས་བཏགས་པ་ཡིན་ནོ། བཞོན་བྱའི་རྟ་ལ་བཅིབ་པ་ཞེས་
པ་ལྟ་བུ་སོགས་བྱ་ལས་ཀྱི་སྒོ་ནས་བཏགས་པའོ། གསུམ་པ་དུས་གསུམ་སྐུལ་ཚིག་
བཅས་ཀྱི་སྒོ་ནས་བཏགས་ཚུལ། དགྲ་བཅོམ། ཀུན་བཏགས། སྒྲོ་བཏགས། བཅོས་
མ། ལྷུང་བཟེད་ལྟ་བུ་སོགས་དུས་འདས་པའི་སྒོ་ནས་བཏགས་པ་སྟེ། དགྲ་སོགས་
གཞོམ་བྱ་མ་འོངས་པ་དང་། འཇོམས་བྱེད་ད་ལྟ་བ་དང་། བཅོམ་ཟིན་ལྟ་བུ་འདས་
ཚིག་གི་སྒོ་ནས་སོ། སྒྲོ་སོགས་གདགས་བྱ་མ་འོངས་པ་དང་། འདོགས་བྱེད་ད་
ལྟ་བ་དང་། བཏགས་ཟིན་འདས་ཚིག་གི་སྒོ་ནས་བཏགས་པའོ། སྣོད་སོགས་བཟེད་
བྱ། འཛེད་བྱེད། བཟེད་ནས་གང་ལྟ་བུ་དང་། ཤ་སོགས་བཙོ་བྱ་འཚོད་བྱེད་
བཙོས་ནས་ཚོས་ལྟ་བུ་དང་། ཡི་གེ་སོགས་བཅོ་བྱ་བཅའ་བྱེད་བཅོས་ཟིན་ལྟ་བུ་
སོགསའདས་ཚིག་གི་སྒོ་ནས་བཏགས་པའོ། དུས་མ་འོངས་པའི་སྒོ་ནས་བཏགས་
པ་ནི། གདན་སོགས་གདིང་བྱ་དང༌། འདིང་བྱེད། བཏིངས་ཟིན་དང་། རྟ་
སོགས་བཅིབ་བྱ་དུས་མ་འོངས་པ་དང་། འཆིབ་པར་བྱེད། བཅིབས་ནས་ཕེབས་
སོང་དང་། ཆིབས་ཤིག་ཅེས་སྐུལ་ཚིག་སོགས་ལས་བཅིབ་བྱ་བཅིབ་པ་ཞེས་དང་
གདིང་བྱ་གདིང་བ་ཞེས་དུས་མ་འོངས་པའི་སྒོ་ནས་བཏགས་པའོ། དུས་ད་ལྟ་བའི་
་
79



སུམ་ཅུ་པ་སྐོར།
སྒོ་ནས་བཏགས་པ་གོང་གི་སྒྲུབ་ཐབས་དང་སྲུང་དམག་སོགས་གོ་སླ་ལ། བཞི་བ་
སྐུལ་ཚིག་གི་སྒོ་ནས་བཏགས་པ་ནི། འོད་སྲུངས། ཆིངས་ཡིག མགུལ་ཆིངས།
ཡིད་སྲུབས་ལྟ་བུ་སོགས་སྐུལ་ཚིག་གི་སྒོ་ནས་འདོགས་ཚུལ་ནི། བསྲུང་བྱ་དུས་མ་
འོངས་པ་དང་། སྲུང་བྱེད་དུས་ད་ལྟ་བ་དང་། བསྲུངས་ཟིན་འདས་པ་དང་། སྲུངས་
ཤིག་ཅེས་སྐུལ་ཚིག་གི་སྒོ་ནས་བཏགས་པ་དང་། ཐག་པ་སོགས་ཀྱིས་བཅིང་བྱ།
འཆིང་བྱེད། བཅིངས་ཟིན། ཆིངས་ཤིག་ཅེས་སྐུལ་ཚིག་གི་སྒོ་ནས་སོ། ཡིད་
སོགས་སྲུབ་བྱེད་བསྲུབ་བྱ་བསྲུབས་ཟིན་སྲུབས་ཤིག་ཅེས་སྐུལ་ཚིག་གི་སྒོ་ནས་བཏགས་
པའོ། གཞན་ཡང་འབྱུང་ཁུངས་ཀྱི་སྒོ་ནས་བཏགས་པ་དང་། རྫས་ཀྱི་སྒོ་ནས་
བཏགས་པ་དང་རྩོམ་པ་པོའི་མཚན་བརྩམས་ཆོས་ལ་བཏགས་པ་དང་། དཔེ་དོན་
སྦྱར་བའི་སྒོ་ནས་བཏགས་པ་དང་། གང་ལ་བརྟེན་པའི་ཁུངས་ཀྱི་སྒོ་ནས་བཏགས་
པ་དང་། བྱེད་ལས་སམ་དགོས་པའི་སྒོ་ནས་བཏགས་པ་དང༌། ལེའུ་དང་ཤོ་ལོ་
ཀའི་གྲངས་ཀྱི་སྒོ་ནས་བཏགས་པ་སོགས་ཡོད་དེ། རྨ་ཆུ་དང་རྨ་ཆུ། ལྷོ་ཨ་མི་རི་
ཀ་ནས་ཐོན་པའི་གྲོ་ཆག་ལ་ཨ་མི་རི་ཀ་ཞེས་དང་། བོད་ཡིག་གི་དབྱངས་ཨི་སོགས་
བཞི་རྒྱ་གར་གྱི་དབྱངས་ཨ་ཕྲེང་ལས་བཏོན་པའམ་དེ་ལས་བྱུང་བའི་ཁུངས་ཀྱི་སྒོ་
ནས་བཏགས་པ་ཡིན་པར་ཐོན་མིའི་ཞལ་ལུང་ལས་གསུང་བ་ལྟར་ཁུངས་ཀྱི་སྒོ་ནས་
བཏགས་པའོ། ཕྱག་ན་རྡོ་རྗེ་འཛིན་པ་ལ་ཕྱག་རྡོར་དང་། དབུ་ཞྭ་སེར་བོ་མནབས་
པ་ལ་ཞྭ་སེར་ཅན་དང་། ལག་ཏུ་དབྱུག་པ་འཛིན་པ་ལ་དབྱུག་པ་ཅན་ལྟ་བུ་སོགས་
རྫས་ཀྱི་སྒོ་ནས་བཏགས་པའོ། བྲམ་ཟེ་ལྟ་བུ་རིགས་ཀྱི་སྒོ་ནས་བཏགས་པ་དང་།
དེང་སང་གསེར་ཏོག་སྐུ་ཕྲེང་ལྔ་བ་ཚུལ་ཁྲིམས་རྒྱ་མཚོས་མཛད་པའི་སུམ་རྟགས་
འགྲེལ་བ་ལ་གསེར་ཏོག་གམ་གསེར་ཏོག་སུམ་རྟགས་ཞེས་པ་དང་། པཎི་བུ་ཀ་
ར་ན་ཞེས་སོགས་རྩོམ་པ་པོའི་མཚན་བརྩམས་ཆོས་ལ་བཏགས་པའོ། དངུལ་ཆུ་
དྷརྨ་བྷ་དྲས་མཛད་པའི་སུམ་རྟགས་འགྲེལ་བ་ལ་སི་ཏུའི་ཞལ་ལུང་དང་། ཨ་ལགས་
80.



སུམ་ཅུ་པ་ཞེས་མཚན་ཐོགས་སྟངས།
ཞབས་དྲུང་ཚང་གི་བརྡ་སྤྲོད་ཐོན་མིའི་ཞལ་ལུང་གཉིས་གང་ལ་བརྟེན་པའི་ཁུངས་
ཀྱི་སྒོ་ནས་བཏགས་པའོ། ཐོན་མིས་མཛད་པའི་རྟགས་འཇུག་ལྟ་བུ་བརྗོད་བྱའི་སྒོ་
ནས་བཏགས་པ་དང་། དབྱངས་ཅན་གྲུབ་པའི་རྡོ་རྗེས་མཛད་པའི་ལེགས་བཤད་
ལྗོན་དབང་དང་། རྒྱ་གར་གྱི་པཎྜིཏ་སྨྲི་ཏི་ཛྙཱན་ཀིརྟིའམ་དྲན་པའི་ཡེ་ཤེས་ཀྱིས་མཛད་
པའི་སྨྲ་བའི་སྒོ་མཚོན་ཆ་ཞེས་པ་ལྟ་བུ་སོགས་དཔེ་དོན་སྦྱར་བའི་སྒོ་ནས་བཏགས་
པའོ། ལོ་ཆེན་བྱང་ཆུབ་རྩེ་མོའི་བུ་ཆེན་ལོ་ཆེན་ནམ་མཁའ་བཟང་པོའི་སུམ་རྟགས་
འགྲེལ་བ་བསྟན་པའི་སྒྲོན་མེ་དང་། དཔལ་ཁང་ལོ་ཙཱ་བའི་དག་ཡིག་ངག་སྒྲོན་ལྟ་
བུ་སོགས་དགོས་པའི་སྒོ་ནས་བཏགས་པ་དང་། རྒྱལ་སྲས་ཐོགས་མེད་ཀྱིས་མཛད་
པའི་ལག་ལེན་སོ་བདུན་མ་དང་། སློབ་དཔོན་ཙནྡྲ་གོ་མིའི་བྱང་ཆུབ་སེམས་དཔའི་
སྡོམ་པ་ཉི་ཤུ་པ་དང་། སློབ་དཔོན་དཔའ་བོའི་བླ་མ་བསྟེན་ཚུལ་ལྔ་བཅུ་བ་དང་།ནག་
ཚོ་ལོ་ཙཱ་བ་ཚུལ་ཁྲིམས་རྒྱལ་བའི་ཇོ་བོ་རྗེའི་བསྟོད་པ་བརྒྱད་ཅུ་བ་སོགས་ཤོ་ལོ་ཀའི་
གྲངས་ཀྱི་སྒོ་ནས་བཏགས་པའོ། །
དེ་ལྟར་གྲངས་ཀྱི་སྒོ་ནས་མཚན་བཏགས་པ་སོགས་འདོགས་ཚུལ་འདྲ་མིན་
སྣ་ཚོགས་ཤིག་གོང་དུ་བཤད་ཁུལ་བྱས་པ་ལས་ད་ནི་ཐོན་མི་སམ་བྷོ་ཊས་མཛད་པའི་
བརྡ་སྤྲོད་བསྟན་བཅོས་འདི་ཉིད་ལ་སུམ་ཅུ་པ་ཞེས་མཚན་གང་གི་སྒོ་ནས་བཏགས་
པ་རེད་ཅེ་ན། དེ་ནི་གྲངས་ཀྱི་སྒོ་ནས་བཏགས་པ་ཡིན་པར་སྔོན་བྱུང་དྲན་དབང་
རྣམས་ཞལ་ཕལ་ཆེར་མཐུན་མོད་ཀྱང་། ཀཱ་ལི་སུམ་ཅུ་བརྗོད་བྱ་བྱས་ནསབཏགས་
པས་བརྗོད་བྱའི་སྒོ་ནས་བཏགས་པ་ཡིན་པར་བཞེད་ཁག་གཅིག་དང་། བགྲང་བྱ་
ཟློཀ་བགྲངས་ཤིང་གཞུང་ཚད་བློཀ་སུམ་ཅུར་གནས་པས་ན་སུམ་ཅུ་པ་ཞེས་མཚན་
བཏགས་པ་ཡིན་ཞེས་བཞེད་ཚུལ་མི་མཐུན་པ་ཅུང་སྣང་ཡང་། བགྲང་བྱ་བློ་ཀའི་
གྲངས་ཀྱི་སྒོ་ནས་སུམ་ཅུ་པ་ཞེས་མཚན་བཏགས་པ་ཡིན་ཏེ། མུ་ཏིག་ཕྲེང་མཛེས་
ལས། གཞུང་ཚད་བློ་ཀ་སུམ་ཅུར་གནས་པས་ན་སུམ་ཅུ་པ་ཞེས་དང་། བློ་ཀ་སུམ་
_81



སུམ་ཅུ་པ་སྐོར།
ཅུ་ཉིད་ཀྱིས་རྫོགས་པས་ན། གྲངས་ངེས་པའི་སྒོ་ནས་བཏགས་པ་ཡིན་ཞེས་གསུངས་
པ་ལྟར། ཟློ་ཀའི་གྲངས་ཀྱི་སྒོ་ནས་བསྟན་བཅོས་ཀྱི་མཚན་ལ་སུམ་ཅུ་པ་ཞེས་བཏགས་
པ་ཡིན་པར་བཤད་པ་ལ། མཆོད་བརྗོད་སོགས་བརྩིས་པས་གཞུང་ཚད་བློཀ་རྐང་
བ་གཅིག་གིས་དམན་པའི་སུམ་ཅུ་སོ་གསུམ་ཡོད་པ་དང་། མཆོད་བརྗོད་སོགས་
མ་བརྩིས་པའི་གཞུང་ཚད་བློཀ་སུམ་ཅུ་ལ་རྐང་བ་གཅིག་གིས་དམན་པའི་ཉེར་དགུ་
ལས་མེད་པར། ཇི་ལྟར་ཐོན་མིས་མཛད་པའི་བརྡ་སྤྲོད་བསྟན་བཅོས་འདི་ཉིད་ལ་
སུམ་ཅུ་པ་ཞེས་མཚན་འདོགས་རིགས་སྙམ་ན་སྐྱོན་མེད་དེ། སྤྱིར་མིང་འདོགས་
ཚུལ་གོང་དུ་ཅུང་བཤད་ཟིན་ལྟར། ཁྱད་པར་བསྟན་བཅོས་ཀྱི་མཚན་འདོགས་ཚུལ་
ལས་གྲངས་ཀྱི་སྒོ་ནས་བཏགས་པའི་ལག་ལེན་སོ་བདུན་མ་ལ་བློཀ་བཞི་བཅུ་ཞེ་གསུམ་
ལྷག་ཡོད་པ་དང་། སྟོང་ཉིད་བདུན་ཅུ་པ་ལ་དོན་བཞི་ཡོད་པ་དང་། བསྟོད་པ་
ལྔ་བཅུ་བ་ལ་ཚིགས་བཅད་ང་གསུམ་ཡོད་པ་བཅས་ལ་ལྷག་སྐྱོན་མཆིས་ཀྱང་རོགས་
བཤད་དང་བརྗོད་བདེའི་སྒོ་ནས་བཏགས་པ་བཞིན། བརྡ་སྤྲོད་བསྟན་བཅོས་འདི་
ཉིད་ལའང་མཆོད་བརྗོད་སོགས་བརྩིས་མ་བརྩིས་དབང་གིས་དམན་ལྷག་མཆིས་ཀྱང་
རགས་བཤད་དང་བརྗོད་བདེའི་སྒོ་ནས་བསྟན་བཅོས་ཀྱི་མཚན་བཏགས་པས་ན།
སུམ་ཅུ་པ་ཞེས་མཚན་ལ་དེ་སྐད་དུ་ཟེར་རོ། ཞེས་ཨ་ལགས་ཚེ་ཏན་ཞབས་དྲུང་
རིན་པོ་ཆེའི་ཐོན་མིའི་ཞལ་ལུང་གི་ཤོག་གྲངས་༥༡ནས་༥༦བར་དུ་གསལ།



སུམ་ཅུ་པ་ཞེས་མཚན་ཐོགས་སྟངས།
་་་་་་་་་་་་་་་་་་་་་་་་
མཆན།
༡ མཁས་དབང་བསྟན་དར་ལྷ་རམས་པས་མཛད་པའི་ཡི་གེའི་བཤད་པ་མཁས་པའི་ཁ་རྒྱན་
ཞེས་བྱ་བའི་ཤོག་གྲངས་༤༡ངོས་སུ་གསལ།
༢ མཁས་པའི་ཁ་རྒྱན་ཞེས་བྱ་བའི་ཤོག་གྲངས་༢༥ངོས་སུ་གསལ།
༣ བདེ་གཤེགས་སྙིང་པོའི་གསུང་མདོ་ལང་ཀར་གཤེགས་པ།
༤ རྗེ་བཙུན་ས་པཎ་གྱིས་མཛད་པའི་མཁས་པ་འཇུག་པའི་སྒོ་ཞེས་བྱ་བའི་ཤོག་གྲངས་༡༢ངོས་
སུ་གསལ།
༥ མཁས་པ་འཇུག་པའི་སྒོ་ཞེས་བྱ་བའི་ཤོག་གྲངས་༡༣ངོས་སུ་གསལ།
༦ རྒྱ་གར་གྱི་པཎྜི་ཏ་སྨྲི་ཏི་ཛྙཱ་ན་ཀིརྟིས་མཛད་པའི་སྨྲ་བའི་སྒོ་མཚོན་ཆ་ཞེས་བྱ་བའི་ཤོག་
གྲངས་༣ ༤ངོས་སུ་གསལ།
༧ སྨྲ་བའི་སྒོ་མཚོན་ཆ་ཞེས་པའི་ཤོག་གྲངས་༣༤ངོས་སུ་གསལ།
༩ ཨ་ལགས་ཞབས་དྲུང་ཚང་གིས་མཛད་པའི་ཐོན་མིའི་དགོངས་རྒྱན་ཞེས་བྱ་བའི་ཤོག་
གྲངས་༢༣༧ངོས་སུ་གསལ། །
༡༠ མཁས་འཇུག་ཤོག་ཤོག་གྲངས་༡༥ངོས་སུ་གསལ།
༡༡ མཁས་པའི་ཁ་རྒྱན་ཤོག་གྲངས་༢༥ངོས་སུ་གསལ།
༡༢ དཔའ་རིས་སངས་རྒྱས་ཀྱིས་བརྩམས་པའི་བརྡ་སྤྲོད་གསལ་བྱེད་ངག་སྒྲོན་ཞེས་པའི་གཞུང་
གི་ཤོག་གྲངས་ ༨ ངོས་སུ་གསལ།
༡༣ མཁས་དབང་དམུ་དགེ་བསམ་གཏན་གྱིས་བརྩམས་པའི་བརྡ་སྤྲོད་བློ་གསལ་དགའ་སྟོན་
ཞེས་པའི་གཞུང་གི་ཤོག་གྲངས་༣༧ངོས་སུ་གསལ་ལོ།།
་
s
:1
83



སུམ་ཅུ་པ་སྐོར།
ཡི་གེ་ལ་དཔྱད་པ་བྱིས་
པའི་ངང་ཚུལ། །
དཀོན་མཆོག་རྒྱ་མཚོ།
(སྟག་ཚང་ལྷ་མོ་ཀིརྟི་དགོན།)
༄༅། སྤྱིར་དམ་པ་གང་གི་རྨང་དུ་བྱུང་བའི་རྣམ་དཔྱོད་ལས་བརྩམས་པའི་ཐུན་
མོང་བའི་གཙུག་ལག་སྒྲ་རིག་པའི་བསྟན་བཅོས་ལ་སུམ་རྟགས་དག་གསུམ་གྱི་འགྲེལ་
གཞུང་ཁྱད་དུ་འཕགས་པ་མང་དུ་ཡོད་པ་ལས། བྱེ་བྲག་སུམ་ཅུ་བའི་གཞུང་འདིར་
གང་ཞིག་ཆེད་དུ་བརྗོད་པར་བྱ་བ་ནི། རྩ་བར། ཡི་གེ་ཨཱ་ལི་ཀཱ་ལི་གཉིས། ཞེས་
པའི་སྐབས་ནས་བསྟན་པའི་ཡི་གེ་ལ་འདིར། མཚན་ཉིད། དབྱེ་བ། དོགས་གཅོད་
དང་གསུམ་གྱི་སྒོ་ནས་བསྟན་པའོ།
དང་པོ་མིང་ཚིག་གཉིས་ཀྱི་རྩོམ་གཞིར་གྱུར་པའི་སྐད་ཀྱི་གདངས་དེ། ཡི་
གེའི་མཚན་ཉིད། ཡང་ན་རང་འབྲས་མིང་ཚིག་གི་གཞིར་གྱུར་པའི་སྐད་ཀྱི་གདངས་
དེ། ཡི་གེའི་མཚན་ཉིད་དུའང་འཇོག
གཉིས་པ་དབྱེ་བ་ལ་སྒྲས་བརྗོད་རིགས་ཀྱི་སྒོ་ནས་དབྱེ་ན་ཡི་གེ་དངོས་དང་ཆ་
འདྲ་བ་གཉིས།
གསུམ་པ་དོགས་གཅོད་ལ་འདིར་མིང་ཚིག་གཉིས་ཀྱི་རྩོམ་གཞིར་གྱུར་པའི་
སྐད་ཀྱི་གདངས་དེ། ཡི་གེའི་མཚན་ཉིད་ཅེས་གསུངས་པ་ལ། འདིར་ཁ་ཅིག་གིས་
བུམ་པ་མི་རྟག་པ་ཞེས་བརྗོད་པའི་སྒྲ་ལྟ་བུ། ཡི་གེ་ཡིན་ཡང་མིང་ཚིག་གཉིས་ཀྱི་
རྩོམ་གཞིར་གྱུར་བའི་སྐད་ཀྱི་གདངས་མ་ཡིན་ཞེས་སྨྲས་པ་ལ། འདི་ལྟར་བུམ་པ་
84



ཡི་གེ་ལ་དཔྱད་པ།
མི་རྟག་པ་ཞེས་བརྗོད་པའི་སྒྲ་ལྟ་བུ་མཚན་ཉིད་དེ་མ་ཟད་མཚོན་བྱ་ཡི་གེ་མ་ཡིན་པའི་
ཕྱིར་ཏེ། མིང་ཡིན་པའི་ཕྱིར། ཁྱབ་སྟེ། མིང་དང་ཡི་གེ་འགལ་བ་ཡིན་པའི་ཕྱིར་
རོ། དེ་ཡང་མིང་ཡིན་ན་ཡི་གེ་དུ་མ་ཚོགས་པའི་བདག་ཉིད་ཅན་ཞིག་ཡིན་དགོས་
ཏེ། དེ་ཡིན་ན་ཡི་གེ་ལས་འདས་པའི་ཚོགས་པའི་རང་བཞིན་ཅན་གྱི་འབྲས་བུ་ཞིག་
ལ་ངོས་འཛིན་དགོས་པའི་ཕྱིར། མིང་ཡིན་ན་ཡི་གེ་དུ་མས་བརྩམ་བྱར་གྱུར་པའི་
ཆོས་ཡིན་དགོས་ཤིང་། དཔེར་ན། གང་རྩོམ་བྱེད་ཀྱི་རྒྱུ་ནི་ཡི་གེ་དང་དེས་བརྩམ་
བྱ་འབྲས་བུ་ནི་མིང་ཡིན་པས་མིང་དང་ཡི་གེ་གཉིས་ཕན་ཚུན་རྒྱུ་འབྲས་ཀྱི་འབྲེལ་
བ་གྲུབ་པའི་ཕྱིར། དེ་ཡང་ཡིན་ཏེ་པྲ་ཏི་རིན་ཆེན་དོན་གྲུབ་ཀྱིས། རང་འབྲས་
མིང་ཚིག་གི་གཞིར་གྱུར་པའི་སྐད་ཀྱི་གདངས་དེ། ཡི་གེའི་མཚན་ཉིད་དུ་བཞག་
པ་དང་ཀུན་ནས་འབྲེལ་ཆགས་ཤིང་དོན་ལ་མཐུན་པར་སྣང་ངོ༌། དེས་ན་མིང་ཡིན་
ཕྱིན་རང་རྩོམ་བྱེད་ཀྱི་ཡི་གེ་དེའི་འབྲས་བུ་ཡིན་དགོས་པས། གཞི་ཡི་གེའི་སྟེང་གི་
རྒྱུ་འབྲས་གཉིས་དུས་མཉམ་མི་སྲིད་པས་འགལ་བར་གྲུབ་པ་ཁོ་ནའོ། དེས་ན་མིང་
ཡིན་ན་ཡི་གེ་མ་ཡིན་པས་ཁྱབ་པ་དང་། ཡི་གེ་ཡིན་ནའང་མིང་མ་ཡིན་པས་ཁྱབ་
པ་མེད་པའི་ཕྱིར། དེ་བཞིན་མིང་དང་ཚིག་གཉིས་འགལ་བ་ལས་མ་འགོངས་སོ།
དོན་གྱི་ངོ་བོ་ཙམ་སྟོན་པ་མིང་། དེའི་ཁྱད་པར་སྟོན་པ་ཚིག་ཏུ་གྲུབ་དགོས་ཏེ། མིང་
ཡིན་ན་ཆོས་གང་གི་ངོ་བོ་ཙམ་སྟོན་པ་ལས་དེའི་ཁྱད་པར་ཅི་ཡང་སྟོན་མི་ནུས་པས་
ན་དེ་གཉིས་འགལ་བ་ཡིན་པར་སེམས་སོ། དེ་ལ་དོན་གྱི་སྒོ་ནས་དཔེར་ན། མི་
དུ་མ་འདུས་པའི་ཚོགས་པ་ཞེས་བརྗོད་པའི་སྒྲ་ལ་མི་ཞེས་བརྗོད་པར་མི་རུང་སྟེ།
ཚོགས་པ་ཞེས་བརྗོད་པའི་སྒྲས་མི་ལས་བྱེ་བྲག་ཚོགས་པ་དེ་ཉིད་ཀྱི་ངོ་བོ་ཙམ་སྟོན་
པའི་ངག་གི་རང་བཞིན་ཅན་དུ་གྱུར་པ་ལས། གཞན་ཁྱད་པར་གང་ཡང་མི་སྟོན་
པའི་ཕྱིར་རོ། དེ་ཡང་ཡིན་ཏེ། གང་བརྩམ་པར་བྱ་བའི་གཞི་ཚོགས་པ་དང་། དེ་
རྩོམ་བྱེད་ཀྱི་ཆོས་མི་ཡིན་པས་དེ་གཉིས་ཕན་ཚུན་བསྐྱེད་བྱ་དང་སྐྱེད་བྱེད་ཀྱི་འབྲེལ་
85



སུམ་ཅུ་པ་སྐོར།
བ་གྲུབ་པས། མིང་ཚིག་ཡི་གེ་གསུམ་ནང་ཕན་ཚུན་འགལ་བ་ཡིན་པ་དོན་གྱིས་རྟོགས་
སོ། དེ་བས་གོང་སྨྲས་བུམ་པ་མི་རྟག་པ་ཞེས་བརྗོད་པའི་སྒྲས་མིང་ཚིག་གཉིས་ཀྱི་
རྩོམ་གཞིར་གྱུར་པའི་སྐད་ཀྱི་གདངས་དེ། ཡི་གེའི་མཚན་ཉིད་དུ་བཞག་པ་ལ་སྐྱོན་
གང་ཡང་མི་འབྱུང་བར་མཐོང་ཡང་། དཔྱད་པར་འཚལ། །
གཉིས་པ་དབྱེ་བ་བསྟན་པ་ནི། སྤྱིར་ཡི་གེ་ལ་དབྱངས་གསལ་གཉིས་སུ་དབྱེ་
བ་ཡོངས་སུ་གྲགས་མོད། བྱེ་བྲག་ནང་གསེས་ཀྱི་ཡི་གེ་ལ་དངོས་དང་ཆ་འདྲ་བ་
གཉིས་སུ་དབྱེ་དགོས་པ་ནི། སྤྱིར་ཡི་གེ་ཡིན་ཕྱིན་སྐྱེས་བུའི་བྱེད་རྩོལ་ལས་བྱུང་
བའི་གདངས་སམ་སྒྲ་ཡིན་དགོས་ཤིང་། ཡོངས་སུ་གྲགས་པའི་བརྡ་སྤྲོད་སྨྲ་བ་ཀུན་
གྱིས་ཐོན་མིས་བཟོས་པའི་ཡི་གེ་ཞེས་བརྗོད་པའི་སྐབས་འདིར་བསྟན་གྱི་ཡི་གེ་ནི་བོད་
ཀྱི་ཐུན་མོང་མ་ཡིན་པའི་སྐད་གདངས་མཚོན་པར་བྱེད་པའི་གཟུགས་བརྙན་གྱི་དཔེ་
རིས་ལས་སྐྱེ་བོའི་ངག་ལས་བྱུང་བའི་གདངས་མ་ཡིན་པ་ཀུན་གྱི་མགྲིན་གཅིག་གོ
འོ་ན་དེ་ནི་ཡི་གེ་མ་ཡིན་པར་འགྱུར་རོ་ཞེ་ན་འདོད་དེ། སྐྱེས་བུའི་ངག་ནས་བརྗོད་
པའི་སྒྲ་མ་ཡིན་པའི་ཕྱིར། གཟུགས་ཡིན་པའི་ཕྱིར། ཁྱབ་སྟེ་གཟུགས་སྒྲ་སོགས་
དོན་ལྔ་བོ་ནང་ཕན་ཚུན་འགལ་བ་ཡིན་པར་འདོད་ལ། གོང་གསལ་སྒྲས་བརྗོད་རིགས་
ཞེས་བརྗོད་པའི་རྒྱུ་མཚན་ཡང་དེ་ཡིན་ཏེ། ཡི་གེ་ཆ་འདྲ་བ་ཡིན་ན་ཡི་གེ་མ་ཡིན་
པས་ཁྱབ་པ་ཤེས་པའི་ཆེད་དུ་ཡིན་པས་ཐོན་མིས་བཟོས་པའི་ཡི་གེ་སྒྲས་བརྗོད་ཀྱི་
ཡི་གེ་ལ་བཟུང་བར་བྱའོ། འདིར་ཡི་གེ་ཐོག་མར་རྩོམ་པ་པོ་གང་། གཞི་གང་ལ་
ལྟོས་ཏེ་བཟོས་པའོ། དང་པོ་ལ་འདིར་མཁས་པའི་བཞེད་པ་མི་འདྲ་བ་ཅུང་ཙམ་
འགོད་པ། མཁས་པར་རློམ་པ་འགའ་ཞིག་གིས་བོད་ཀྱི་ཡི་གེ་ཐོག་མར་ཐོན་མིས་
བཟོས་པ་མ་ཡིན། ཤམ་བྷ་ལ་འོལ་མོའི་གླིང་གི་ཡི་གེ་སྤུངས་ཆེན་དང་སྤུངས་ཆུང་།
ཞང་ཞུང་ཡི་གེ་སྨར་ཆེན་དང་སྨར་ཆུང་ནས་དར་བ་ཡིན་ཟེར་ལུགས་དང་། ཡང་
སྟག་གཟིག་གི་སྤུངས་ཡིག་བྱ་བ་ཞང་ཞུང་ཡིག་རྒན་དུ་བསྒྱུར། དེ་སྨན་བྲག་ཏུ་འགྱུར།
86



ཡི་གེ་ལ་དཔྱད་པ།
དེ་རིམ་གྱིས་དབུ་ཅན་དང་འབྲུ་མར་འགྱུར་བ་སོགས་ཞེས་གསུངས་མོད། འོན་
ཀྱང་དེ་ནི་རིམ་བཞིན་མི་འཐད་པར་སེམས། མཁས་དབང་ཚེན་ཏན་ཞབས་དྲུང་
གིས་རྒྱའི་ཡིག་ཚང་རྙིང་བར་སྲོང་བཙན་མ་བྱོན་གོང་བོད་ལ་ཡི་གེ་མེད་སྟབས་མི་
བརྗེད་པའི་མཚན་མར་ཐ་གུ་ལ་མདུད་པ་རྒྱག་པ་དང་། ཤིང་ལེབ་ངོས་གྲངས་ཀའི་
རི་མོ་འབྲི་སྲོལ་ཡོད། ཅེས་པ་འདི་ནི་གསུབ་ཏུ་མེད་པའི་ལོ་རྒྱུས་ཁུངས་དག་ཡིན་
ཞེས་གསུངས་པ་ལྟར། དེ་ཡང་རྗེ་སྲོང་བཙན་སྒམ་པོ་མ་བྱུང་སྔ་རོལ་ཏུ་བོན་ལ་
ཆོས་དང་ཆོ་ག་ལ་སོགས་གཏོང་བའི་བརྗོད་འདོད་ངག་གི་འདུ་བྱེད་མཚོན་པའི་ཡི་
གེ་ཆེས་ཕུལ་ཏུ་བྱུང་བའི་ཚད་ཐུབ་པ་ཞིག་ཡོད་ལས་ཆེ། གལ་སྲིད་དེ་ལྟ་བུ་ཡོད་
ན་བོད་རྒྱལ་ཐོག་མར་གཉའ་ཁྲི་བཙན་པོ་ནས་རྒྱལ་རབས་སོ་གསུམ་པ་ཆོས་རྒྱལ་
སྲོང་བཙན་སྒམ་པོ་ལ་ཐུག་གི་བར་གྱི་རྒྱལ་བློན་རིམ་བྱོན་དག་གིས་ལོ་དང་། ཟླ་
བ་རེ་བཞིན་ཅི་མཛད་ཀྱི་ལོ་རྒྱུས་དང་། རྒྱལ་ཁབ་ཀྱི་ངོ་བོ་དང་དེའི་གོམས་གཤིས་
སོགས་རྒྱལ་ཁབ་གཞན་དང་ཐུན་མིན་རང་དགར་གནས་པའི་སྟོབས་འབྱོར་ལོངས་
སྤྱོད་ཅན་གྱི་རྒྱལ་ཁམས་ཤིག་ཡིན་པར་བསྙོན་དུ་མེད། དེ་བས་རྒྱལ་ཁབ་གཞན་
གང་ལའང་རང་གི་སྤྱི་ཚོགས་ཀྱི་ངོ་བོ་མཚོན་པའི་ལོ་རྒྱུས་དང་། རྒྱལ་པོ་རིམ་བྱོན་
གྱི་མཛད་འཕྲིན་འབངས་མི་ལག་རྗེས་ཅན་སོགས་རིམ་བཞིན་ཡི་གེར་བཏབ་པའི་
ལོ་རྒྱུས་གསལ་བའི་རྒྱལ་ཁབ་རྣམས་ལ་དེང་སང་རྩོད་མེད་རང་ཆས་སུ་གྲུབ་པའི་
གནས་ལུགས་རྟོགས་ཐུབ་པ་ནི་མཐོང་བར་མངོན། བོད་ཀྱི་བཙན་པོ་རྣམས་ཀྱི་
འཁྲུངས་ལོ་དང་། འདས་ལོ། གཞན་རྒྱལ་ཁབ་ཀྱི་ངོ་བོ་འདི་ཡིན་ཞེས་རྩོད་མེད་
དུ་འགྱུར་ཐུབ་པའི་བདེན་པ་ར་སྤྲོད་འབྱུང་མི་ཐུབ་པ་འདི་ནི་དེའི་སྐབས་བོད་རང་
ལ་ཚད་དུ་སོན་པའི་ཡི་གེ་མེད་པའི་རྒྱུ་མཚན་ཡིན་པ་མ་རྟོགས་པ་ཅི། སྐབས་དེ་
དུས་ན་བོན་ལ་མཁས་པ་མ་བྱོན་པ་ག་ལ་ཡིན་མོད། འོན་ཀྱང་རང་རེའི་བོད་རྒྱལ་
ཁབ་ཀྱི་ཆོས་སྲིད་རླབས་ཆེན་གྱི་བསྟན་པ་ལ་ཞབས་འདེགས་ལག་མཐིལ་ཙམ་ཡང་
}་
༨



-
-
-
-
-
སུམ་ཅུ་པ་སྐོར།
ཞུ་མ་ཐུབ་པ་ནི་ངེད་ཅག་ལ་ཆེས་ཤིན་ཏུ་ཕངས་ལ། དེ་མ་ཟད་དེའི་སྔ་རོལ་དུ་ཡི་
གེ་མེད་པའི་རྒྱུ་མཚན་ཞིག་ལ་སྐབས་དེ་དུས་ཀྱི་ཆོས་རྒྱལ་དག་གིས་བསླངས་པའི་
རྡོ་རིང་ཙམ་ཞིག་མཐོང་ཐོས་དང་ཟེར་སྒྲོས་ཀྱི་ཡུལ་དུ་མ་མཆིས་པ་འདི་ནི་ཆེས་ཡ་ ་
མཚན་པ་ཞིག་མ་ཡིན་ནམ། དཔེར་ན། དུས་རབས་བདུན་པའི་ནང་བཙན་པོ་
སྲོང་བཙན་གྱི་དུས་སུ་བློན་ཆེན་པོ་ཐོན་མི་སཾབྷོཊས་ཡི་གེ་གསར་བཟོས་བྱས་པ་དང་
བསྟུན་ལོ་ཙཱ་བ་རྣམས་ཀྱིས་ཁྱབ་སྤེལ་མུ་མཐུད་དུ་བསྐྱངས་པའི་འབྲས་རྟགས་སུ་
སྐབས་དེ་དུས་ན་དམ་པའི་ཆོས་ཀྱི་གླེགས་བམ་དང་། རྒྱལ་བློན་དེ་དག་གིས་ལོ་
དང་ཟླ་རེ་བཞིན་ཆོས་སྲིད་ཇི་མཛད་ཀྱི་ལོ་རྒྱུས་དང་རྒྱལ་ཁབ་ཕྱི་ནང་བར་ས་
མཚམས་རྡོ་རིང་དང་དེའི་ངོས་ལ་ས་མིང་དང་དམག་དཔོན་སོགས་བྱས་རྗེས་གང་
བཞག་བཅས་ཡི་གེར་བྲིས་པའི་རྡོ་རིང་དག་ངེད་ཅག་གི་མཐོང་ཐོས་སུ་སྣང་བ་འདི་
ལ་དཔགས་ན། དེའི་དུས་སྔ་རོལ་ཏུ་བོད་ལ་ཡི་གེ་མེད་པར་ཐག་གིས་མི་ཆོད་པ་
མེད་མོད། ཡོད་ཀྱང་གཅིག་བྱས་ན་དར་ཁྱབ་དང་འཕེལ་རྒྱས་མ་བྱུང་བའི་དབང་
གིས་གནས་སྐབས་ཀུན་ཏུ་སྨྱུག་རྩེ་ཙམ་ཡང་སྒྱུར་མཁན་མ་བྱུང་བ་ག་ལ་ཡིན། ཞེས་
པ་ནི་བདག་ལྟ་བུས་ཚོགས་དབུས་སུ་དབྱུང་དུ་མི་རུང་བའི་གཏམ་དུ་སྣང་མོད། དོན་
ལ་དཔྱད་པར་བྱ་དགོས་པས་སོ། དེ་བཞིན་ཕྱི་ནང་ལོ་རྒྱུས་པ་དེང་དུས་ཀྱི་མཁས་
པ་ཀུན་གྱིས་ཚད་མར་བྱེད་པ་ལི་ཡུལ་ཏུན་ཧོང་ས་འོག་ནས་རྙེད་པའི་བོད་ཀྱི་རྒྱལ་
རབས་དུམ་བུ་ལས། སྲོང་བཙན་གྱི་རྒྱལ་རབས་འཆད་པའི་སྐབས་ནས་འདི་ལྟར་
གསལ་ཏེ། ཆོས་བཟང་སྲིད་མཐོ་སྟེ། མི་ཡོངས་ཀྱིས་སྐྱིད་དེ། བོད་ལ་སྔ་ན་ཡི་
གེ་མེད་པ་ཡང་བཙན་པོ་འདིའི་ཚེ་བྱུང་ནས། ཞེས་གསུངས་པ་སོགས་དངོས་འབྲེལ་
གྱི་ལོ་རྒྱུས་ངོ་མཚར་ཕྲེང་བ་ཚར་དུ་དངར་བ་ཇི་སྙེད་དང་། དགེ་འདུན་ཆོས་འཕེལ་
གྱིས་རྗེ་སྲོང་བཙན་སྒམ་པོ་ཡན་ཆོད་དུ་བོད་ལ་ཡི་གེ་མེད་པར་གྲགས་པས། དེ་
ཡན་གྱི་རྒྱལ་རབས་རྣམས་ཀྱང་ངག་རྒྱུན་ཙམ་ཞིག་ཏུ་གནས་པ་ལས། ལོ་ཚིགས་



ཡི་གེ་ལ་དཔྱད་པ།
སོགས་བསྒྲིགས་ཏེ་དཀྱུས་མའི་ལུགས་སུ་གཏན་ལ་ཕབ་པའི་སྐབས་མེད་ལ། ཞེས་
གསུངས་སོ། དེས་ན་སྤུངས་ཆེན་དང་སྤུངས་ཆུང་སོགས་གཟུགས་དབྱིབས་དང་
དཔེ་རིས་དེང་རབས་ཀྱི་མཁས་གསར་ལག་རྩལ་ངོམ་པས་བྲིས་སྣང་བ་འདིར་བལྟས་
ན་བོད་ཡིག་དང་འདྲ་ཞིང་། ལྷག་པར་སྨར་ཆེན་དང་སྨར་ཆུང་འབྲི་ཚུལ་དེ་ཆེས་
མཚུངས་པས་ཅི་ཡིན་ཐེ་ཚོམ་གྱི་གནས་སུ་ལྷུངས་པས་སེམས་ཀྱི་སྣང་བ་ཡང་གཞན་
ཞིག་ཏུ་གྱུར་ལ། འོན་ཀྱང་ཞང་ཞུང་ནས་བསྒྱུར་བའི་བོན་གྱི་ཡི་གེ་དེ། དེང་སྐབས་
འབྲི་བཞིན་པའི་བོད་ཀྱི་ཡི་གེ་འདི་ཡིན་མིན་དཔྱད་གཞིའོ། ཁོ་བོའི་འཆར་སྣང་
ལ་གལ་སྲིད་དུས་རབས་བདུན་པའི་ནང་བོན་གྱི་ཡི་གེ་ཞིག་བྱུང་ཡོད་ཀྱང་དེང་གི་
འབྲི་བཞིན་པའི་བོད་ཡིག་དང་འདྲ་བའི་ཡི་གེ་འདི་ཉིད་ཡིན་མིན་ད་དུང་ཐེ་ཚོམ་མོ།
དེ་ཡང་ཐོན་མིས་བོད་ཡིག་བཟོ་སྐབས་སྤྲུལ་བའི་མི་ཞིག་ལ་གླེང་བའི་གསུང་ཟུར་
ལས་ཡི་གེ་དྲུག་གསར་རྙེད་བྱུང་བ་སོགས་ཀྱི་ལོ་རྒྱུས་ཨ་ལག་ཤ་བསྟན་དར་བས་
གསུངས་པ་ལྟར།, ཐོན་མིས་ཡི་གེ་བཟོ་སྐབས་ཚུལ་དེ་དང་མཐུན་པའི་ཡི་གེའི་
གཟུགས་རིས་དེ་བོད་ན་མེད་པར་གོང་གི་ལུང་དང་རིགས་པས་ཤེས་ལ། དེ་བས་
དེང་སྐབས་འབྲི་བཞིན་པའི་ཡི་གེ་འདི་དང་ཞང་ཞུང་ནས་བསྒྱུར་བའི་ཡི་གེ་གཉིས་
གཏན་ནས་འདྲ་བ་མ་ཡིན་པར་མངོན་ནོ། དེས་ན་སྤུངས་ཆེན་དང་སྤུངས་ཆུང་།
སྨར་ཆེན་དངསྨར་ཆུང་གི་འབྲི་སྲོལ་འདི་རིམ་གྱིས་འགྱུར་ནས་ཐོན་མིས་བཟོས་པའི་
དེང་སང་གི་ཡི་གེ་འདི་དང་རྒྱུན་འབྱམས་སུ་སོང་བ་ཡིན་ཞེས་བཤད་ན། འོལ་ཚོད་
དང་མ་འདྲེས་པར་ཡིད་ཆེས་ཀྱི་གཏམ་དུ་སྣང་ལ། གཞན་ཡི་གེ་འབྲི་ཚུལ་མཚུངས་
པ་ཙམ་ཉིད་ཀྱིས་ཁོ་བོའི་ཡི་གེ་ཡིན་ནོ་ཞེ་ནའང་མཐའ་གཅིག་ཏུ་བདེན་པར་བཟུང་
བར་མི་བྱ་སྟེ། རྒྱ་གར་གྱི་ལཉྫ་དང་ཝརྟུ་གཉིས་ཆོས་ཅན། ཁྱེད་ཀྱི་ཡི་གེ་ཡིན་
པར་ཐལ། དེ་དང་འདྲ་བའི་ཕྱིར། ཞེས་འཕངས་ཚེ་འཁོར་གསུམ་ལ་ལན་མེད་
པར་འགྱུར་རོ། རྟགས་མ་གྲུབ་ཟེར་ན་དེ་གཉིས་འདྲ་བར་བརྗོད་པར་སླ་སྟེ། གཤེན་
89



སུམ་ཅུ་པ་སྐོར།
རབ་ཀྱི་ཡི་གེ་དང་བོད་ཀྱི་ཡི་གེ་གཉིས་མཚུངས་པ་གང་ཞིག བོད་ཀྱི་ཡི་གེ་དང་
རྒྱ་གར་གྱི་ལན་ཝར་གཉིས་འདྲ་བ་རིགས་པས་མངོན་དུ་གྱུར་པ་མ་ཟད་ལུང་གིས་
ཀྱང་གྲུབ་སྟེ། དེ་ལྟར་རྒྱལ་དབང་ལྔ་བ་ཆེན་པོས་ལཉྫ་ལ་དཔེ་བྱས་ནས་དབུ་ཅན་
དང་ཝརྟུ་ལ་དཔེ་བྱས་ནས་ཤར་མ་སོགས་ཡི་གེའི་གཟུགས་དང་། ཞེས་གསུངས་
པའི་ཕྱིར། གཞན་ཡང་གཟུགས་མཚུངས་ཀྱི་སྒོ་ནས་ཁོ་བོའི་ཡི་གེ་ཡིན་པར་བརྗོད་
པས་ན། ཡི་གེ་ཕལ་ཆེར་རྒྱ་གར་གྱི་ཡི་གེ་ཡིན་པར་འདོད་དགོས་པས་ཧ་ཅང་ཐལ་
བར་མ་གྱུར་གྲང་། དཔེ་དོན་གང་དུའང་སྦྱོར་དུ་མེད་པའི་གཏམ་དེ་ནི་རྣམ་དཔྱོད་
མཁས་པའི་མདུན་སར་སྨྲས་པ་ནི་འོལ་ཚོད་དེ། གཞན་ཡང་དཔྱད་པར་བྱ་བ་ཞིག་
ལ་ཡི་གེ་འདི་གཞི་གང་ལ་བལྟས་ནས་བཟོས་པ་ཡིན་ཞེ་ན། དེ་ཡང་རྒྱ་གར་ཡུལ་
དབུས་སྤྱི་ཚོགས་ཀྱི་སྟེང་དུ་སྤྱོད་བཞིན་པའི་ན་ག་རའི་ཡི་གེ་འདི་གཞིར་བྱས་ཏེ་
མཚུངས་སྦྱོར་མཁས་པའི་ཕྱག་སོར་འདུ་བྱེད་རྩེན་པས་གཟབ་བྲིས་ཏེ་མཛེས་གཟུགས་
སུ་གྲུབ་པའི་ལཉྫ་དང་ཝརྟུ་གཉིས་རིམ་གྱིས་བྱུང་བ་ཡིན་པར་སེམས་ཤིང་། དཔེར་
ན་རཉྫ་མདོག་ལྡན་བྱ་བ་ཟུར་ཆག་པའི་ལཉྫ་དང་། ཝརྟུ་འཁྱིལ་བ་གཉིས་ལ་པཤད་
ཅིང་། མདོག་ལྡན་དང་འཁྱིལ་བ་གཉིས་ནི་རིམ་བཞིན་མཛེས་ཆ་བཙལ་བའི་མིང་
དུ་གྲུབ་སྟེ། འདིར་ལཉྫ་དང་ཝརྟུ་གཉིས་ན་ག་རའི་ཡི་གེ་ལ་གཞི་བྱས་ནས་མཛེས་
པའི་རྣམ་པ་བཏོན་པ་ཞིག་སྟེ། དཔེར་ན། སྔོན་ནས་རྒྱ་གར་ཡུལ་དབུས་སུ་འབྲི་
བཞིན་པའི་ཡི་གེ་འདི་ཉིད་རྒྱུགས་ཆེ་བ་དང་དར་ཁྱབ་སོང་བ་ལས་ལཉྫ་དང་ཝརྟུའི་
བྲིས་རྒྱུན་ཧ་ཅང་ཉུང་ངུ་ཡིན་པ་རྒྱ་གར་རང་ཉིད་ཀྱི་མིའི་ལག་གཤིས་ལས་ཀྱང་
མངོན། ལན་ཝར་གྱི་ཡི་གེ་དེ་ནི་ཡིག་ཚོགས་ཉུང་བའི་རྒྱལ་ཁབ་ཀྱི་གན་རྒྱ་དང་།
ཕྱག་ཐམ། རྩ་ཆེ་བའི་རྒྱལ་དཔེ་ཁོ་ན་ལས་གཞན་དམངས་ཁྲོད་ཀྱི་ཚོགས་དབུས་
སུ་བྲི་རྒྱུགས་དེ་ཙམ་མི་ཆེ། དེ་ཡིན་པའི་ཤེས་བྱེད་དུ་དཔེར་ན། ཐོན་མིས་བཟོས་
པའི་ཡི་གེ་དབུ་ཅན་ཁོ་ན་གཞིར་བྱས་ཏེ། དེ་ལ་རིམ་གྱིས་དབུ་མེད་ཀྱི་འབྲི་སྲོལ་



ཡི་གེ་ལ་དཔྱད་པ།
དང༌། མཛེས་ཆ་བཏོད་པའི་བྲིས་གཟུགས་སོགས་མཁས་པའི་རྣམ་དཔྱོད་ཀྱི་རྩལ་
ལས་བཏོན་པའི་ཡིག་གཟུགས་མི་འདྲ་བ་ཅི་རིགས་སུ་ཡོད་པ་བོད་རང་ལ་མཐོང་
ཐོས་སུ་མངོན། གཞན་དབུས་གཙང་ཕྱོགས་ཡས་མས་སུ་དབུ་ཅན་ལས་དབུ་མེད་
འབྲི་སྲོལ་དར་ཁྱབ་ཆེ་བ་མ་ཟད་བྲིས་གཟུགས་ཀྱང་ཆེས་མཛེས་པར་མཐོང་ཞིང་།
མདོ་སྨད་ཕྱོགས་སུ་དབུ་ཅན་འབྲི་སྲོལ་གཙོ་བོ་བྱས་ཤིང་མང་ཚོགས་ཀྱི་འཚོ་བའི་
སྟེང་ལ་ཁྱབ་སྤེལ་དང་འཕེལ་རྒྱས་སུ་འགྲོ་བཞིན་ཡོད་པ་ཀུན་གྱིས་རྟོགས། དབུ་
མེད་ཀྱི་འབྲི་སྲོལ་དེ་ལྟ་བུར་དར་ཁྱབ་མི་ཆེའོ། གོང་སྨྲས་བཞིན་ལན་ཝར་གཉིས་
ན་ག་རའི་ཡི་གེའི་ཕྱིས་སུ་བྱུང་བ་ཡིན་པ་ནི། མཁས་དབང་དགེ་འདུན་ཆོས་འཕེལ་
གྱིས་ལཉྫ་ནི་གུབྷ་ཕྱི་མའི་དུས་ཀྱི་མཇུག་རྒྱལ་པོ་ཤྲི་ཧར་ཝརྙན་གླུ་ཀུན་ཏུ་དགའ་བའི་
ཟློས་གར་རྩོམ་མཁན་དེའི་སྔ་ཕྱི་ཙམ་ནས་བྱུང་བ་ཡིན་ཅིང་། དེ་ཡང་པཎྜི་ཏ་རྣམས་
ཀྱིས་མཛེས་པར་བཅོས་པའི་ཡི་གེ་ལས་རྒྱལ་ཁམས་ཀྱི་ཡི་གེ་ད་དུང་ཡང་གུབྟའི་ཡི་
གེ་འདི་ཉིད་ཡིན་ལ་དེ་རིམ་གྱིས་འགྱུར་བ་ལས་ད་ལྟ་ཡུལ་དབུས་སོགས་ཀྱི་ཤས་ཆེར་
བྲིས་པ་ན་ག་རའི་ཡི་གེ་འདི་ཉིད་བྱུང་བ་ཡིན་ནོ། ཞེས་གསུངས་པ་ལྟར། པཎྜིཏ་
རྣམས་ཀྱིས་མཛེས་པར་བཅོས་པ་ཡིན་ཞེས་པའི་ཚིག་ཟུར་ལ་དཔགས་ན་གང་ཞིག་
མཛེས་པར་བཅོས་པའི་གཞི་ཡི་གེ་གང་ལ་ངོས་འཛིན་ནམ། ན་ག་རའི་ཡི་གེ་ལ་
ངོས་བཟུང་ན་སྐྱོན་འབྱུང་ངམ་འབྱུང་ན་ཇི་ལྟར་འབྱུང་ཞེས་དཔྱད་པར་འཚལ། དུས་
དང་འབྲི་སྲོལ་ཀུན་ལ་དཔགས་ན་ལན་ཝར་གྱི་གཞི་ན་ག་རའི་ཡི་གེ་གཞིར་བྱས་ཏེ་
མཛེས་པར་བཅོས་པ་ཡིན་ཟེར་ན་མི་སྲིད་པ་མེད་སྙམ་མོ། དེ་ལ་འདིར་ལན་ཝར་
གྱི་ཡི་གེ་དེ་རྒྱལ་པོ་ཤྲི་ཧརའི་ཕྱིས་སུ་བྱུང་བ་མི་འདོད་དེ། ཐོན་མི་རྒྱ་གར་དུ་ཕེབས་
པའི་དུས་གོང་མ་ཧནས་རྒྱལ་སྲིད་སྐྱོང་བའི་སྟོད་ལ་སླེབས་ཤིང་སྐབས་དེ་དུས་ན་
ལན་ཝར་གྱི་ཡི་གེ་ཡོད་ངེས་ཏེ། མཚམས་དེ་ལ་ཐོན་མི་རྒྱ་གར་དུ་སླེབས་པའི་སྐབས་
དང་མཚུངས། རྒྱལ་པོ་ཧརཱ་ནི་སྲོང་བཙན་གྱི་སྐུ་ཚེ་སྨད་དེ་སྟོན་པ་མྱ་ངན་ལས་



སུམ་ཅུ་པ་སྐོར།
འདས་ལོ་༡༡༩༢ལ་གྲོངས། སྲོང་བཙན་དགུང་གྲངས་བརྒྱད་ཅུ་གྱ་གཉིས་པ་འདས་
ལོ་༡༡༩༤ལ་མྱ་ངན་ལས་འདས་པ་ལྟར་ན། ཐོན་མི་དགུང་ལོ་བཅོ་ལྔའི་ཐོག་རྒྱ་གར་
དུ་བརྫངས་སྐབས་སྲོང་བཙན་དགུང་ལོ་བཅུ་བདུན་ཏེ་སྐུ་ཚེ་སྟོད་ལ་ཡིན་པར་བསྙོན་
དུ་མེད། དུས་དེ་ན་ལན་ཝར་ལ་ཧ་ཅང་གཅེས་སྤྲས་ཆེ་བར་སེམས་ཤིང་། ཚུལ་
དེ་དང་མཐུན་པའི་དགོས་པ་དུ་མས་ཀུན་ནས་བསླངས་ཏེ་ལན་ཝར་ལ་དཔེ་བྱས་ནས་
བོད་ཀྱི་ཡི་གེ་བཟོས་པ་ཡིན་ཏེ། རྒྱལ་དབང་ལྔ་བ་ཆེན་མོས་ལཉྫ་ལ་དཔེ་བྱས་ནས་
དབུ་ཆེན་དང་། ཝརྟུ་ལ་དཔེ་བྱས་ནས་ཤར་མ་སོགས་བརྡ་གསལ་བར་བྱེད་པའི་
སུམ་རྟགས་སོགས་བོད་ལ་ཉེར་མཁོའི་བསྟན་བཅོས་བརྒྱད་མཛད་ནས་རྒྱལ་པོ་ལ་
ཕུལ། ཞེས་དང་། ཡང་ཐུའུ་བཀྭན་ཆོས་ཀྱི་ཉི་མས་ཀྱང་དེ་དང་མཐུན་པར་དེ་
ནས་མི་རབས་ལྔ་པ་སྤྱན་རས་གཟིགས་ཀྱི་སྤྲུལ་བའི་ཆོས་རྒྱལ་སྲོང་སྒམ་པོའི་རིང་
ལ་བློན་པོ་ཐོན་མི་རྒྱ་གར་དུ་བརྫངས་ཏེ་རིག་གནས་ལ་མཁས་པར་སྦྱངས་ནས་ན་
ག་རའི་ཡི་གེ་ལ་དཔེ་བྱས་ནས་མགོ་ཅན་གྱི་གཟབ་དང་། ཝརྟུ་ལའི་ཡི་གེ་ལ་དཔེ་
བྱས་ནས་མགོ་མེད་ཀྱི་གཤར་མ་གཉིས་བཟོས་ཏེ་ཡི་གེའི་སྲོལ་འབྱེད་པར་མཛད།
ཅེས་གསུངས་པ་ལྟར་ན་ག་རའི་ཡི་གེ་ལ་དཔེ་བྱས་ནས་དབུ་ཅན་དང་། ཝརྟུ་ལ་
བརྟེན་ནས་དབུ་མེད་མཛད་ཅེས་གསུངས་པ་འདི་ལ་དཔགས་ན། འདིར་ན་ག་རའི་
ཡི་གེ་དང་ལཉྫ་གཉིས་དོན་ལ་མཚུངས་པར་དགོངས་པ་སེམས་ཤིང་། ཐོག་མཐའ་
བར་གསུམ་གང་ལ་གཞིགས་ཀྱང་ལཉྫ་ན་ག་རའི་ཡི་གེ་མ་ཡིན་ཞེས་ཚིག་ཟུར་ཙམ་
ཡང་མ་གསུངས་པ་ལ་དགོས་པ་བསམ་གྱིས་ཁྱབ་བོ། དེ་བས་ན་ག་རའི་ཡི་གེ་ལ་
དཔེ་བྱས་ནས་བཟོས་པ་ཡིན་གསུངས་པ་རྣམས་ཀྱིས་ཀྱང་ལཉྫའི་ཡི་གེ་མ་ཡིན་ཏེ་
ན་ག་རའི་ཡི་གེ་ཡིན་ཞེས་སྨྲ་བ་སྔ་ཕྱིའི་མཁས་པ་གང་གི་གཞུང་ལའང་མ་གྲགས་
པར་སེམས་སོ། དེ་ཡང་ཡིན་ཏེ། འགོས་ལོ་གཞོན་ནུ་དཔལ་གྱིས་སྲོང་བཙན་སྒམ་
པོའི་རིང་ལ་ཐོན་མི་རྒྱ་གར་དུ་བརྫངས་ནས། སློབ་དཔོན་ལྷ་རིག་པའི་སེང་གེ་བྱ་
92



ཡི་གེ་ལ་དཔྱད་པ།
མ
ས་
མ་
བ་ལ་ཡི་གེ་དང་སྐད་ཡིག་ལེགས་པར་བསླབས། བོད་དུ་འོངས་ནས་རྒྱ་གར་གྱི་ཕྱི་
མོ་ལྔ་བཅུ་ལས་བོད་དུ་ཕྱི་མོ་སུམ་ཅུར་བྱས། དབྱངས་ཡིག་བཅུ་དྲུག་ལས་ཨ་ཨི་
ཨུ་ཨེ་ཨོ་རྣམས་ཉེ་བར་མཁོ་ཞིང་། ཞེས་གསུངས། ཡང་བཀའ་ཆེམས་ཀ་ཁོལ་
མ་ལས་བྲམ་ཟེ་ལི་བྱིན་ཏི་ག་ནས་ཡི་གེ་ལུགས་མི་འདྲ་བ་ཉི་ཤུ་ཤེས་པ་ལས་གང་སློབ་
ཅེས་བྲིས། བོད་ཕྲུག་ན་རེ་ང་ཡི་གེ་འདི་སློབ་བོ་ཟེར་ནས་བོད་ཀྱི་ཡི་གེའི་ལུགས་
འདི་བསླབས་སོ། རྒྱ་གར་ལ་ཡི་གེ་ཀ་མད་ལྔ་བཅུ་ཐམ་པ་ཡོད་པ་ལས། ཀའི་སྡེ་
ཚན་དང་ཏ་ལོག་གི་སྡེ་ཚན་ནི་བོད་ལ་སྒྲ་དོད་མེད་པས་བོར། ཨཱ་ལི་ཀཱ་ལི་ཁོངས་
སུ་འདུས། ཚལ་བ་ཀུན་དགའ་རྡོ་རྗེས་ཐོན་མིས་རྒྱ་གར་གྱི་ཡི་གེ་ལ་དཔེ་བྱས་ནས་
བོད་ཀྱི་ཡི་གེ་བརྩམས། ཞེས་གསུངས་པ་རྣམས་ཀྱིས་རྣམ་པ་གཅིག་ཏུ་ལཉྫའི་ཡི་
གེ་མ་ཡིན་ཞེས་ཕྱོགས་སྔར་མ་བཟུང་ཞིང་། དགག་པའང་མ་མཛད་པའི་ཕྱིར་རོ།
དེས་ན་ལཉྫ་འདི་ཉིད་ན་ག་རའི་ཡི་གེ་ལ་ངོས་བཟུང་བའི་ཕྱོགས་སུ་ཁོ་བོ་ཡང་འཐད།
དེ་ལ་ནང་གསེས་ཀྱི་མི་འདྲ་བ་ཅུང་ཟད་ཡོད་པ་ནི་དུས་རབས་དང་གང་ལ་དཔགས་
ན་མི་སྲིད་པ་མེད་པར་མ་ཟད། ཁྱད་པར་ལན་ཝར་གྱི་ཡི་གེ་འདི་ཉིད་མཛེས་ཆ་
བཙལ་བའི་གཟུགས་རིས་ཡིན་པས་འགལ་མེད་དུ་གྱུར། སྐབས་འདིར་བཀའ་ཆེམས་
ཀ་ཁོལ་མ་དང་། འགོས་ལོ་ཙཱ་བ་སོགས་ཀྱིས་རྒྱ་གར་གྱི་ཡི་གེ་ལ་དཔེ་མཛད་ནས་
བཟོས་པ་ཡིན་ཞེས་གསུངས་པར་བསམ་ན། རྒྱ་གར་གྱི་ཡི་གེ་དེ་ཡང་ན་ག་རའི་
ཡི་གེ་ལས་འོས་མེད་དོ། དེས་ན་དེང་སང་གི་རྒྱ་གར་ཡུལ་དབུས་ཀྱི་ཡི་གེ་འདི་ཉིད་
ན་ག་རའི་ཡི་གེ་ཞེས་བཤད་ན་དོན་ལ་གནས་ཤིང་། འཐད་པར་སྣང་ངོ་། དཔེར་
ན་བོད་ཀྱི་ཡི་གེ་ཞེས་སྨྲས་པ་འདི་བོད་ཡུལ་སྤྱིའི་དབུ་ཅན་གྱི་ཡི་གེ་ཁོ་ན་ལ་གོ་མི་རུང་
སྟེ། བྱེ་བྲག་དབུ་མེད་དང་། གཟབ་ཆེན་དང་གཟབ་ཆུང་འབྲུ་ཆེན་དང་འབྲུ་ཆུང་།
བསྐུལ་མ་དང་དཀྱུས་ཡིག་སྟེ་དྲུག་ཏུ་འགྱུར་བའི་ཚུལ་དེ་ཡང་། རྣམ་དཔྱོད་ལས་
མགྱོགས་བྲིས་སུ་རིམ་གྱིས་འགྱུར་ནས་དང་པོ་གཟབ་བྲིས་གཅིག་པོའང་མི་འདྲ་བའི་
93



སུམ་ཅུ་པ་སྐོར།
ཁྱད་པར་དགུར་འགྱུར་བ་འདིས་བོད་ཀྱི་ཡི་གེ་ཞེས་གཞན་འདི་ཡིན་ཞེས་གཅིག་ཏུ་
ངོས་འཛིན་པ་དཀའ་བར་སེམས་ཤིང་། མཐའ་གཅིག་ཏུ་དབུ་ཅན་གྱི་ཡི་གེ་ཁོ་ནར་
གཟུང་བར་མི་བྱའོ། དེར་བརྟེན ཡིག་གཟུགས་མི་འདྲ་བ་ཅི་རིགས་སུ་ཡོད་པ་དག་
བོད་ཀྱི་ཡི་གེ་མ་ཡིན་ཟེར་ན་འགལ་ཕུང་གི་སྐྱོན་རི་ལྟར་སྤུངས་པ་ལས་དོན་ལ་དགོས་
པ་གང་ཡང་མི་འགྲུབ་པའི་ཕྱིར་རོ། མདོར་ན། རྒྱ་གར་གྱི་ཡི་གེའམ་ན་ག་རའི་
ཡི་གེ་ལ་དཔེ་བྱས་ནས་ཐོན་མིས་བོད་ཀྱི་ཡི་གེ་གསར་དུ་བཟོས་པ་ཡིན་ཞེས་གསུངས་
པ་འདི་སྤྱིར་བཏང་དང་། བྱེ་བྲག་དམིགས་ཀྱིས་ཕྱེ་བས་ལཉྫ་དང་ཝརྟུ་གཉིས་ལ་
དཔེ་བྱས་ནས་ཐོན་མིས་བཟོས་པ་ཡིན་ཞེས་བཤད་ན་དགོངས་པ་དང་མཐུན་ཞིང་
དོན་ལའང་གཅིག་ཏུ་སྣང་ངོ་། ཞེས་ཁོ་བོའི་རྣམ་རྟོག་གི་འཆར་སྣང་ཙམ་མོ། འོན་
ཀྱང་ད་དུང་ན་ག་རའི་ཡི་གེ་འདི་རྒྱ་གར་ཡུལ་དབུས་ཀྱི་ཡི་གེ་དང་གཅིག་ཡིན་མིན་
ཁྱེད་གཟུར་གནས་མཁས་པ་རྣམས་ཀྱིས་དཔྱད་པར་འཚལ། ཡང་བཤད་ཚུལ་གཅིག་
ལ་ན་ག་རའི་ཡི་གེ་དེ་རྒྱ་གར་ཡུལ་དབུས་ཀྱི་ཡི་གེ་མིན་པར། དེ་ནི་ཡུལ་བྱེ་བྲག་
པ་ཞིག་གི་ཡི་གེར་འདོད། ཅེས་བཤད་ན་ཡུལ་བྱེ་བྲག་པ་ཞིག་གི་ཡིན་དུ་ཆུག་ཀྱང་
རྒྱ་གར་ཡུལ་དབུས་ཀྱི་ཡི་གེ་མ་ཡིན་པར་མི་འགྱུར་ཏེ། སྤྱི་དང་བྱེ་བྲག་གཉིས་ཀའི་
ཐུན་མོང་གིས་རྙེད་པའི་མིང་དུ་མ་ཡོད་པའི་ཕྱིར། དཔེར་ན་ཡུལ་གྱི་མིང་ཐོགས་
ཚུལ་གྱི་སྐབས་ནས་ཧིན་དུ་བྱ་བ་ཡང་ཐོག་མར་རྒྱ་གར་ནུབ་ཕྱོགས་ཀྱི་སིན་དུ་བྱ་
བའི་ཡུལ་གཅིག་པུའི་མིང་ཡིན་ལ། རིམ་གྱིས་རྒྱ་གར་སྤྱིའི་མིང་དུ་འཇགས་པ་བཞིན།
ན་ག་རའི་ཡི་གེ་འདི་ཡང་རིམ་པས་འགྱུར་བས་རྒྱ་གར་ཡུལ་དབུས་ཀྱི་ཡི་གེར་བྱེད་
ན་འགྲེལ་བ་ཀུན་དང་མཐུན་པར་མངོན། དེ་ལ་འདིར་དགེ་འདུན་ཆོས་འཕེལ་གྱིས་
ན་ག་རའི་ཡི་གེའམ་རྒྱ་གར་གྱི་ཡི་གེ་དེ་གུཔའི་ཡི་གེ་ལ་ངོས་བཟུང་བ་འདི་ཉིད་དཔྱད་
པར་བྱ་བའི་གནད་ཅིག་གོ ཁོང་གིས་བོད་ཀྱི་ཡི་གེ་འདི་གུཔའི་ཡི་གེ་ལ་ཧ་ཅང་འདྲ་
ཆེ་བར་མཐོང་བས་གུཔའི་ཡི་གེ་ལ་ཁུངས་བཅོལ་བར་སྣང་མོད། དེ་ཙམ་གྱིས་འགྲུབ་
94



ཡི་གེ་ལ་དཔྱད་པ།
པར་དཀའ་སྟེ། སྤྱིར་རྒྱ་གར་འདི་སྔོན་རྒྱལ་པོ་མང་བོས་བཟུང་ཞིང་དེ་དག་ཀྱང་
ཕན་ཚུན་མ་མཐུན་པར་དགྲར་བྱེད་པ་ཤ་སྟག་བྱུང་བས་སམ་གཅིག་འགྱུར་མ་བྱུང་
བའི་དབང་གིས་ཡུལ་གྲུ་རེ་རེ་བཞིན་དུ་སྐད་དང་ཡི་གེ་མི་འདྲ་བ་རེ་ཡོད་ཅིང་། སྐབས་
གཅིག་ཏུ་དྷརྨ་ཨ་ཤོ་ཀ་ནི་རྒྱ་གར་ཡུལ་སྤྱིའི་གོང་མར་གྱུར་བའི་དུས་ཡུལ་ཀུན་ཏུ་
ཡི་གེ་གཅིག་པའམ་རྒྱལ་པོའི་རྡོ་རིང་རྒྱ་གར་གྱི་ཡི་གེ་མི་འདྲ་བ་གང་ན་ཡོད་པ་ཐམས་
ཅད་མོརྱའི་ཡི་གེ་གཅིག་པུར་བྲིས་སོ། ཞེས་དང་། དེས་ན་གུཔའི་ཡི་གེ་འདིར་
བྲིས་པ་དག་ཀྱང་གུཔྟའི་རྒྱལ་ཁམས་ན་དར་བ་ཡིན་གྱི། རྒྱ་གར་ཡུལ་ཧྲིལ་བོའི་
ཡིན་སྙམ་དུ་གཟུང་བར་མི་བྱའོ། ཞེས་གསུངས་པར་དཔགས་ན་སྐབས་འདིར་མོརྱའི་
མྱ་ངན་མེད་ཅེས་པ་ཆོས་རྒྱལ་མྱ་ངན་མེད་ལ་བཤད་དུ་མི་རུང་སྟེ། ཆོས་རྒྱལ་མྱ་
ངན་མེད་ནི་སྟོན་པ་བཅོམ་ལྡན་འདས་སྐུ་འདས་ནས་ལོ་བརྒྱ་ཙམ་ན་འཛམ་གླིང་
མཐའ་དག་གི་རྒྱལ་པོ་བྱས། དེའི་སྐབས་ཀྱི་ཡི་གེ་ན་ག་རའི་བྲག་ངོས་ལ་བརྐོས་
ཡོད་པ་གཟུགས་རིས་དང་བཅས་ཀུན་ལ་གྲགས་མོད། འོན་ཀྱང་ཆོས་རྒྱལ་མྱ་ངན་
མེད་རང་ཉིད་ཀྱིས་འཛམ་བུའི་གླིང་གི་རྒྱལ་ཁམས་ཐམས་ཅད་གཅིག་བསྒྲིལ་བྱས་
པར་བརྟེན་ཡི་གེ་ཡང་གཅིག་འགྱུར་བྱས་པ་ཡིན་ཞེས་བཤད་ན་འཐད་དམ་སྙམ་མོ།
དེས་ན་རྒྱལ་པོ་རང་ཉིད་ཀྱིས་བྲིས་པའི་ན་ག་རའི་བྲག་ངོས་ཀྱི་ཡི་གེ་དེ་ནི་ཡུལ་དབུས་
ཀྱི་ཡི་གེ་འདི་ཉིད་ཡིན་ཆོག་ཅིང་། དགེ་འདུན་ཆོས་འཕེལ་ཁོང་གི་གསུང་ཟུར་དུ་
གུཔྟའི་ཡི་གེ་རྒྱ་གར་ཡུལ་སྤྱི་ལ་མ་དར་བ་ཤེས་པས་སོ། དེས་ན་དེང་སང་གི་རྒྱ་
གར་རང་ཉིད་ཀྱིས་འབྲི་བཞིན་པའི་ཡི་གེ་འདི་ཆོས་རྒྱལ་མྱ་ངན་མེད་ཀྱིས་རྒྱལ་ཁམས་
ཐམས་ཅད་གཅིག་གྱུར་བྱས་པའི་སྐབས་ཀྱི་ཡི་གེ་ལ་ངོས་བཟུང་ན་འགྲིགས་སམ་
སྙམ། དེ་ནི་ན་ག་རའི་ཡི་གེ་ཡིན་པར་ཁས་བླངས་པར་གང་ལ་འགལ་བ་ལྷག་པར་
སེམས་ཤིང་། གུཔའི་རྒྱལ་རྒྱུད་ཀྱིས་རྒྱ་གར་ཡུལ་སྤྱི་ལ་མངའ་མཛད་པ་ནི་ད་སྔ་
སུས་ཀྱང་མ་གསུངས་པའི་ཕྱིར་རོ། གཞན་ཡང་དཔྱད་པར་བྱ་བ་ཞིག་ལ། ཐོན་
_95



*
སུམ་ཅུ་པ་སྐོར།
མི་སབྷོཊས་ལན་ལ་དཔེ་བྱས་ནས་དབུ་ཅན་དང་ཝརྟུ་ལ་དཔེ་བྱས་ཏེ་དབུ་མེད་བཟོས་
པ་ཞེས་པ་ཡོངས་སུ་གྲགས་མོད། འོན་ཀྱང་འདིར་ཝརྟུ་ལ་དཔེ་བྱས་ནས་དབུ་མེད་
ཀྱི་ཡི་གེ་ཐོག་མར་བཟོས་ཟེར་བ་ནི་ཤིན་ཏུ་ངོ་མཚར་བ་ཞིག་མ་ཡིན་ནམ། དབུ་
མེད་ཀྱི་འབྲི་སྲོལ་དེ་ཐོན་མིའི་རྗེས་སུ་རིམ་པས་བྱུང་བ་ལ་མཁས་པ་ཕལ་ཆེར་མཐུན་
ཞིང་། ཚུལ་དེ་ནི་བོད་རང་གི་འབྲི་རྒྱུན་ལས་ཀྱང་གསལ་བར་སྣང་སྟེ། དབུ་ཅན་
མགྱོགས་བྲིས་བྱས་པ་ལས་དབུ་མེད་ཀྱི་རྣམ་པ་ཆེས་གསལ་བར་དོད་ཐུབ་པ་ནི་སྨྱུག་
རྩེ་བསྒྱུར་བའི་གཟུར་གནས་ཡོངས་ལ་གཏམ་གྱི་འཕྲེང་བ་སྤེལ་མི་དགོས་སོ། དེ་
ཡང་ལཉྫ་ལ་གཟབ་བྲིས་དང་ཝརྟུ་ལ་བཤུར་བྲིས་ཞེས་སྨོས་པ་དོན་དང་མཐུན་ཞིང་།
ཇི་ལྟར་འབྲི་ཚུལ་ལ་འདིར་འབྲི་མཁན་རང་ཉིད་ཀྱིས་སྨྱུག་རྩེ་གཟབ་ཅིང་དལ་གྱིས་
བྲིས་པའི་ཆ་ནས་ལཉྫ་སྟེ་གཟབ་བྲིས་དང་དེ་ལས་ཡང་ཞིང་མགྱོགས་པའི་རང་བཞིན་
གྱིས་བཤུར་བྲིས་ཝརྟུའི་འབྲི་རྒྱུན་རིམ་པས་བྱུང་བ་ལ་བསམ་ན་ལན་དང་ཝརྟུ་གཉིས་
ལ་དབུ་ཡོད་མེད་དང་། བྲི་དཀའ་སླའི་ཁྱད་པར་ཙམ་མ་གཏོགས་དོན་ལ་ལཉྫ་
མགྱོགས་པར་བྲིས་པའི་ཟོལ་ལ་ཝརྟུ་ཤུགས་ཀྱིས་འབྱུང་བའི་རིམ་པ་འདི་ནི་རྟོག་
བཏགས་ཙམ་མ་ཡིན་པར་ངེས་པ་ཁོ་ནའོ། དེ་ལ་མཁས་དབང་ཚེ་ཏན་ཞབས་དྲུང་
དང་། དགེ་འདུན་ཆོས་འཕེལ་སོགས་ལྟར་ཐོན་མིའི་དུས་སུ་དབུ་ཅན་ཁོ་ན་དར་
བ་ལས་དབུ་མེད་ནི་མེད་པར་སེམས་སོ། རྟོག་པ་དང་གྲུབ་པའི་སྣང་ངོར་ལ་རྗེན་
འཆར་གྱི་རྣམ་པ་ནི་བདག་ཅག་ལ་ཆེས་ལྐོག་ཏུ་གྱུར་ཅིང་། དེ་ནི་སྐབས་བབས་
ཀྱི་དོན་ལ་དགོས་པ་ཆེར་མ་མཆིས་སོ། ངེས་པའི་དོན་དུ་སྣང་བར་ལཉྫ་ལ་དཔེ་
བྱས་ནས་དབུ་ཅན་བཟོས་ཞེས་པའི་ཤུགས་ཀྱིས་ཝརྟུ་ལ་དཔེ་བྱས་ནས་དབུ་མེད་
བཟོས་པ་ཡིན་ཞེས་པའང་ཆོས་མཚུངས་སུ་སྦྱོར་བའི་གཏམ་འདི་རིམ་གྱིས་རྒྱུན་
འབྱམས་སུ་སོང་བ་ཡིན་སྙམ་མོ། ཚུལ་འདི་ནི་སྔོན་བྱོན་མཁས་པ་དག་གིས་ཀྱང་
ལན་ཝར་ལ་དཔེ་བྱས་ནས་དབུ་ཅན་དང་དབུ་མེད་བཟོས་ཞེས་གསུངས་མོད། ཁྱད་



ཡི་གེ་ལ་དཔྱད་པ།
པར་ཐོན་མིས་ཝརྟུ་ལ་དཔེ་བྱས་ནས་དབུ་མེད་ཐོག་མར་གསར་བཟོས་བྱས་པ་ཡིན་
མིན་ཡང་ཐེ་ཚོམ་སྟེ། ཐོན་མིས་ཝརྟུར་དཔེ་བྱས་ཏེ་དབུ་མེད་བཟོས་པ་ཡིན་དུ་གྲུབ་
ན། ཇི་ལྟར་བཟོས་པའི་ཚུལ་དང་། དུས་གང་ལ་བཟོས་པ་སོགས་ཀྱི་འགྲེལ་བཤད་
ཕར་ཞོག ཚིག་གི་དངོས་ཤུགས་ཙམ་ཡང་མ་བསྟན་པ་འདི་ནི་ཡ་མཚན་ཏེ། གཞན་
ཐོན་མིའི་སྐུ་དུས་སུ་བྲིས་པའི་དབུ་མེད་ཀྱི་གླེགས་བམ་དང་ཡང་ན་ཤོག་དྲིལ་འདྲ་
མཐོང་རྒྱུ་ཡོད་དམ། གལ་སྲིད་ཡོད་ན་ཝརྟུར་དཔེ་བྱས་ནས་དབུ་མེད་བཟོས་པ་
ཡིན་ནོ་ཞེ་ན་དོན་ལ་འབྲེལ་ཆགས་མོད། དེ་ལྟར་མིན་པར་མཐོང་ཐོས་ཙམ་ཡང་
མེད་པས་ཨུ་ཚུགས་སུ་སྨྲས་པ་ལ་དགོས་པ་མི་འབྱུང་ངོ༌།
ལྷག་བསམ་དྲི་མེད་ཡིད་ཀྱི་རྫིང་བུ་འདིར། །
མཁས་པའི་ཐུགས་བཅུད་སྦྲང་རྩིའི་མྱུ་གུ་ལ།།
དགག་སྒྲུབ་གེ་སར་འཛུམ་པའི་ན་ཚོད་ཆུང་།།
ཚོགས་དབུས་མཆོད་སྤྲིན་བགྱི་བའི་མཁས་རློམ་མིན། །
དེ་བས་ང་རྒྱལ་བསྲིང་བའི་སྤོབས་པ་མེད།།
ཚིག་དོན་འཁྲུལ་ནོངས་འགལ་འདུའི་ཉེ་ཞོ་གང་།།
ཁྱེད་མཁས་བློ་ལྡན་ཀུ་རེའི་ཟུར་མིག་གིས།།
མ་བཏང་ཚིག་གི་ཕྲེང་བ་སྤེལ་ལེགས་མཛོད།།



སུམ་ཅུ་པ་སྐོར།
མཆན།།
༡ ཚེ་ཏན་ཞབས་དྲུང་གི་དཔྱད་རྩོམ་མཁོ་བསྡུས། ཀུན་སུའུ་དཔར་མ་ཤོག་ངོས་༧ནང་གསལ།
༢ དགེ་འདུན་ཆོས་འཕེལ་གྱི་གསུང་རྩོམ། བོད་ལྗོངས་དཔར་མ། གངས་ཅན་རིགས་མཛོད་
དེབ་གསུམ་པའི་ཤོག་ངོས་༢༤༧ནང་གསལ།
༣ མཁས་པའི་ཁ་རྒྱན། མི་རིགས་དཔེ་བསྐྲུན་ཁང་། ཤོག་ངོས་༨ནང་གསལ།
ང༌ དེབ་ཐེར་དཔྱིད་ཀྱི་རྒྱལ་མོའི་གླུ་དབྱངས་ལྷ་སའི་པར་མ། ཤོག་ངོས་༢༡ནང་གསལ།
༥ གངས་ཅན་རིག་མཛོད། བོད་ལྗོངས་པར་མ། ཤོག་ངོས་༢༥༧ནང་གསལ།
༦ དེབ་ཐེར་དཔྱིད་ཀྱི་རྒྱལ་མོའི་གླུ་དབྱངས་ཤོག་ངོས་༢༡--༢༣བར་གསལ།
༧ ཐུའུ་བཀྭན་གྲུབ་མཐའ། ཀན་སུའུ་མི་རིགས་དཔར་མ། ཤོག་ངོས་༤༩གསལ།
༨ དེབ་ཐེར་སྔོན་པོ། སི་ཁྲོན་དཔར་མ། ཤོག་ངོས་༦ ༤ཐོག་གསལ།
༩ བཀའ་ཆེམས་ཀ་ཁོལ་མ། ཀན་སུའུ་དཔར་ཁང་། ཤོག་ངོས་༡༠༦ནང་གསལ།
༡༠ དེབ་ཐེར་དམར་པོ་མི་རིགས་དཔེ་སྐྲུན་ཁང་གིས་བསྐྲུན་པ། ཤོག་ངོས་༣༥ཐོག་གསལ།
་་་་



དབྱངས་གསལ་གཉིས་ཀྱི་སྐོར་ལ་བསམ་
འཆར་ཅུང་ཟད་གླེང་བ།
བློ་བཟང་དཀོན་མཆོག་
(རྔ་བ་ཀིརྟི་དགོན།)
༄༅། གོང་རབས་མེས་པོའི་རིག་པའི་བརྒྱན་གོས་དང་། །གསར་བྱུང་མི་ཚོགས་
འགྲང་བའི་ཟན་གྱི་མཛོད། །དཔྱད་གསུམ་འཕྲུལ་གྱི་སྒོ་མོ་འབྱེད་པ་ལ། །ཅུང་
ཟད་བློ་ཡི་རྟོག་པ་འདི་སྣང་གྲུབ། །
དེ་ཡང་འཕགས་མཆོག་སྤྱན་རས་གཟིགས་ཀྱི་ཐུགས་བསྐྱེད་ལས་གྲུབ་པའི་
གདུལ་ཞིང་ཁྱད་པར་ཅན་ཁ་བ་གངས་ཅན་གྱི་ལྗོངས་འདིར་སྔོན་བྱོན་ཆོས་རྒྱལ་
རྣམས་ཀྱི་སྐྱེས་རབས་རིམ་པས་མི་ཐོག་གི་ཕྲེང་བ་སྤེལ་ཏེ་སྤྱི་ཚོགས་འདིའི་སྲིད་འབྱོར་
རིག་གསུམ་དངོས་ཤུགས་བརྒྱུད་གསུམ་གྱིས་གོང་འཕེལ་ལ་བཏང་མོད། ལྷག་པར་
དུས་རབས་བདུན་པའི་ནང་ཆོས་རྒྱལ་སྲོང་བཙན་སྒམ་པོ་དེ་ཉིད་ཀྱིས་བོད་ཡུལ་ཡོངས་
རྫོགས་རྒྱ་བསྐྱེད་བྱས་ཏེ་ཡུལ་འདི་བརྟན་འཇགས་ཀྱི་ཆེད་དུ་མཐའ་བཞིའི་གངས་
རིའི་ངོགས་ཀྱི་སེངྒེ་དཀར་མོའི་བརྗིད་ཉམས་ལ་ལོ་རྒྱུས་ཀྱི་གཡུ་རལ་ཞིག་འཆང་
བར་འདོད་ནས་ཐོན་མི་སཾ་བྷོ་ཊ་འཁོར་བཅས་རྒྱ་གར་གྱི་ཡུལ་དུ་བརྫངས་ཏེ་རིག་
གཞུང་གི་ཕྱི་མོ་བསྟན་བཅོས་བརྒྱད་དུ་གྲགས་པ་གཏན་ལ་ཕབ་པ་ནས་བཟུང་། རབ་
དོང་རིམ་གྱིས་བོད་ཀྱི་ཡུལ་འདི་རིག་གཞུང་དབྱར་དུས་ཀྱི་ཆུ་གཏེར་བཞིན་འཕེལ་
རྒྱས་རྒྱ་ཆེར་བྱུང་བ་མ་ཟད། ཆོས་དང་རིག་གཞུང་གཅིག་གྲོགས་གཅིག་ཏུ་འཁྱེར་
ཤེས་པའི་འཕེལ་ཕྱོགས་ཧ་ཅང་གཏིང་ཟབ་པོ་ཞིག་ཆགས་ཡོད་པར་མངོན་ཐུབ། ཡིན་
99



སུམ་ཅུ་པ་སྐོར།
ན་ཡང་འཇིག་རྟེན་དར་རྒུད་ཀྱི་རང་བཞིན་ཡིན་པས་རྒྱལ་པོ་གླང་དར་མའི་སྐབས་
ཆོས་རིག་འཕེལ་འགྲིབ་དབང་གིས་སྐུ་གསུང་ཐུགས་རྟེན་རྣམས་ལྟ་ཅི། ཐོན་མིས་
མཛད་པའི་རིག་གཞུང་གི་ཕྱི་མོ་བརྒྱད་ལས་དྲུག་ཀྱང་རྩ་བརླག་ཏུ་བཏང་ནས་བོད་
ཀྱི་ལོ་རྒྱུས་ལ་དུས་སྐབས་དེའི་སྤྱི་ཚོགས་ཀྱི་འཕོ་འགྱུར་ལྟ་བུ་བྱུང་མ་མྱོང་བའིགཏམ་
ཆེར་གྲགས། གྱོང་གུད་ཀྱི་ཉམས་ཆག་དེ་ལ་བརྟེན་ནས་བོད་ཀྱི་རིག་གཞུང་གི་ལྷག་
མ་སུམ་རྟགས་ཀྱི་རྩ་བ་རང་ལའང་མ་ཁྱབ་མི་འདུམ་མི་གསལ་བ་ལྟ་བུའི་ཆ་མང་
དུ་སྣང་བ་དང་། མཁས་དབང་རིམ་པས་དེ་གཉིས་ཀྱི་དགོངས་དོན་འགྲེལ་སྟངས་
ཐད་རང་རང་གི་ལྟ་ཚུལ་ལ་གཞི་བཅོལ་བའི་དགོངས་འཆར་མི་འདྲ་བ་སྣ་ཚོགས་
ཤིག་མ་བཏོན་ཐུ་མེད་བྱུང་བ་བཞེད་ཕྱོགས་གཅིག་གྱུར་མ་བྱུང་བར་རྩོད་གཞི་ཅན་
དུ་ཆགས་པའི་གནད་དོན་མི་ཉུང་བ་ཞིག་ད་དུང་ལྷག་ཡོད་པ་ཚང་མས་མཁྱེན་གསལ་
རེད།
།
དེས་ན་“སྙིགས་འདོར་བཅུད་ལེན་”དང་གནའ་བཟང་ད་སྤྱོད་ཀྱི་ཚུལ་དུ།
བོད་ཀྱི་བརྡ་སྤྲོད་རིག་གཞུང་འདི་བཞིན་ཆ་གང་ཐད་ནས་སྤུས་གཙང་སྒྲོ་འདོགས་
དང་བྲལ་བ། རང་གི་ཁུར་དུ་འཁྲི་བའིསྐད་ཡིག་གི་རྣམ་གཞག་ཐོག་གི་གནད་གསང་
ཆེ་གྲས་ཚང་མ་ཞིབ་གསལ་སྟོན་ཐུབ་པའི་འཐུས་སྒོ་ཡོངས་སུ་འཛོམས་པ། མ་ཁྱབ་
མི་འདུམ་མི་གསལ་བའི་སྐྱོན་དང་བྲལ་ཞིང་། ཚང་མས་ཡིད་དམ་དུ་བློས་འཁེལ་
བའི་ཡིད་ཆེས་ཞུ་ཆོག་པ་བརྡ་སྤྲོད་རིག་པའི་ཤེས་བྱའི་གཞུང་ལུགས་ཚད་ལྡན་ཞིག་
བོད་གངས་ཅན་གྱི་སྤྱོད་སྐལ་དུ་སྦྱོར་འཇགས་བྱ་རྒྱུ་ནི་དེང་རབས་བརྡ་སྤྲོད་རིག་
པའི་མཁས་དབང་ཐུན་མོང་ལ་ཁུར་དུ་བབས་པའི་གཞི་རྩའི་འོས་འགན་དང་བསྒྲུབ་
བྱ་ཡང་དག་ཅིག་ཡིན་པར་མཐོང་འདིར་བློ་དམན་བདག་གིས་ཀྱང་རང་གི་ཐོས་མྱོང་
ལ་ལུངརིགས་ཀྱིས་ཟུར་བརྒྱན་ཏེ་བོད་ཀྱི་རིག་གཞུང་གི་ཞབས་འདེགས་སུ་འགྱུར་
རེ་ཁོ་ནས་དབྱངས་གསལ་གྱི་གནད་དོན་སྐོར་ལ་བསམ་འཆར་ཐུང་ངུ་ཞིག་ཞུ་སྙིང་
100



དབྱངས་གསལ་གཉིས་ཀྱི་སྐོར།
འདོད། །
སྤྱིར་དབྱངས་གསལ་གཉིས་འདོད་ཚུལ་ལ་བཞེད་པ་མི་མཐུན་པ་གསུམ་ཡོད་
ཀྱང་དེ་དག་བསམ་བློ་འཁོར་ཕྱོགས་ཀྱི་རྣམ་དཔྱོད་ལས་བཏོན་པས་མཐར་གཏུག་
ན་རྩ་བའི་གཞུང་གི་དངོས་ཤུགས་ཀྱི་བསྟན་དོན་གཞན་ཁུངས་བཅོལ་བའི་གཞི་གང་
ཡང་མེད་དེ། དཔེར་ན། སྐྱེ་བོའི་ཚོགས་ཀྱིས་འཇིག་རྟེན་འདི་འཛུགས་སྐྲུན་བྱེད་
པ་འདྲ་ཡང་། བསམ་བློའི་འདུ་ཤེས་ཀྱི་སྟེང་ནས་སོ་སོའི་ལས་བྱ་ཐ་དད་དུ་འགྱུར་
བ་བཞིན་བསམ་བློ་འཁོར་ཕྱོགས་འདི་ཧ་ཅང་རྒྱ་ཆེ་ཞིང་གཏིང་མི་དཔོག་པ་ཞིག་ཏུ་
འགྱུར་ཡོད་པ་བཞིན། རྩ་བའི་གཞུང་གི་ནུས་པ་ཡང་ཁྱད་དུ་འཕགས་པ་ཞིག་ཐོན་
ཡོད། །
འོན་ཀྱང་བརྡ་སྤྲོད་ཀྱི་གཞུང་ལ་རྐང་འཛུགས་ཀྱི་གཞི་མ་ཞིག་ཡོད་ཚེ། རྣམ་
འགྲེལ་ལས། “ཐབས་བྱུང་དེ་རྒྱུ་ལྐོག་གྱུར་བས། །དེ་འཆད་པ་ནི་དཀའ་བ་ཡིན།”
ཞེས་གསུང་བ་བཞིན་ལྐོག་དོན་གྱི་དཀའ་གནས་ལ་སྨྱུག་རྩེ་འཁོར་ཕྱོགས་ཀྱི་རྣམ་
འགྱུར་ཡང་ཆེས་ཕྲ་བ་ཞིག་བྱུང་། དེའི་དབང་གིས་གོང་དུ་བཤད་པའི་འདོད་ཚུལ་
གསུམ་ཡོད་པ་ལ་འདི་ལྟར་གཞིགས་པར་བྱ་སྟེ། དབྱངས་ལྔ་འདོད་པའི་རྒྱུ་མཚན་
གྱིས་གསལ་བྱེད་ཉེར་དགུ་འདྲེན་པ་དང་། གསལ་བྱེད་སུམ་ཅུ་འདོད་པའི་དབང་
གིས་དབྱངས་བཞི་གཏན་ལ་ཕབ་པ་གཉིས་རང་ལུགས་ཀྱི་ཁུངས་བཅོལ་བའི་གཞི་
མ་ལགས་སོ། །
སྤྱིར་འགྲོ་བ་མིའི་རིགས་ཀྱིས་རྣམ་དཔྱོད་ཀྱི་སྒྱུ་རྩལ་ལས་གསར་དུ་བསྐྲུན་
ཚེ་ངལ་རྩོལ་གྱི་འཕེལ་རིམ་དེའི་དབང་གིས། ““མཁས་པས་བཤད་ན་ཅི་ཡང་
བདེན།” ཞེས་པའི་ནུས་པ་ཐོན་ཐུབ་ཀྱང་། སྐབས་འདིར་སྒྲུབ་བྱེད་ཀྱི་ནུས་པ་
ནི་དབྱངས་ལྔ་དང་གསལ་བྱེད་སུམ་ཅུའོ། འདི་བརྗོད་ཚུལ་གྱི་དབང་གིས་ཕྱེ་བ་
ལས་དབྱངས་ལྔ་དང་གསལ་བྱེད་སུམ་ཅུའོ་ཞེས་ཁེར་རྐྱང་དུ་བཀར་བ་མ་ཡིན་ཏེ་
101



-
སུམ་ཅུ་པ་སྐོར།
གཞན་གཉིས་ཀྱི་འདོད་ཚུལ་ལ་ཕྱོགས་རེག་གི་ཆ་ཇི་སྙེད་ཅིག་མངོན་གསལ་དུ་ཐོན་
ཡོད། །
ད་ནི་དབྱངས་གསལ་གཉིས་ཀྱི་ནང་གསེས་འདོད་ཚུལ་གྱི་གྲུབ་ལུགས་འགའ་
ཞིག་བརྗོད་ན། རྩ་བ་ལས། མོ་ཡི་ཡི་གེ་མེད་པ་ན། །ཕོ་ཡིག་བརྗོད་པ་མེད་
པར་འགྱུར།” ཞེས་སོགས་ཀྱི་ནུས་པར་རྒྱ་ཆེར་གཞིགས་ཏེ། གསལ་བྱེད་རེ་
རེ་བ་མིང་དུ་གྲུབ་ཚུལ་ལ་དཔག་ན་བརྗོད་པ་སྟོན་མི་སྟོན་གྱི་ཆ་ནས་ཨ་ཡིག་གི་ནུས་
པ་དབྱངས་ཀྱི་ཐ་སྙད་ལ་སྦྱར་རུང་བའི་ཕྱིར། དེ་འཐད་མིན་གྱི་སྒྲུབ་བྱེད་རེ་ཟུང་
བཀོད་ཡོད་ཀྱང་རང་གཞན་འཁྲུལ་བའི་དོགས་སློང་གི་གཞི་ལས་གཞན་ཟད་དེ་སྙན་
ངག་གི་གཞུང་ཚད་ཐུབ་སོགས་ལས་རྟོག་ཞིབ་ཀྱི་གནས་གོང་འོག་ཀུན་ཏུ་འབྱུང་
རིགས་ཤིང་འོག་ནས་འཆད་དོ། འོན་ཀྱང་འདི་ལ་འོལ་ཚོད་ཀྱི་གཏམ་འཆལ་དེ་
དག་གང་བྱུང་གིས་ཁ་ཚོན་གཅོད་པ་ཡང་མི་རིགས་ཏེ། རང་གཞན་དག་ལ་ལུང་
རིགས་ཀྱི་སྨྲ་སྒོ་གཅོད་པའི་ཞོར་ལ་རང་གིས་ཀྱང་དགག་སྒྲུབ་ཀྱི་གཞི་སློང་བ་ལས།
བློ་གྲོས་ཀྱི་རྩལ་ལས་དཔྱད་གསུམ་གཙང་ཞིབ་ཀྱི་རྩལ་འདྲེན་པ་ནི་གཞུང་སྨྲ་བ་རྣམས་
ཀྱི་ལས་དང་པོ་ལ་འཇུག་པའི་གཞིའམ་མཐུན་རྐྱེན་ཡིན། དེས་ན་འདོད་ཚུལ་འདི་
བཞིན་གཞུང་མང་པོ་ཞིག་གིས་ཨ་ཡིག་དབྱངས་སུ་སྒྲུབ་བྱེད་ལ་བཀོད་ནས་གཞན་
གསལ་བྱེད་ལ་དོགས་གཞི་བྱེད་པ་ནི། “བོད་ཀྱི་དབང་དུ་མཛད་དེ་དབྱངས་རྣམས་
ནི་ལྔའོ་ ཞེས་དབྱངས་ལྔ་བཀར་བའི་དབང་གིས་““གསལ་བྱེད་རྣམས་ནི་ཉེར་
དགུའོ།” ཞེས་དབྱངས་ལྔ་བཀར་བའི་དབང་གིས་གསལ་བྱེད་སུམ་ཅུ་ཡོད་པ་
ལས་གཅིག་བོར་བ་ནི་སྐབས་འདིར་བློ་གྲོས་ཀྱི་རྩལ་ལ་ཞིབ་མོར་མ་བརྟེན་པ་འདྲ་
སྟེ། ལ་ལས་ཡང་སྐབས་འདིར་དབྱངས་གསལ་བྲལ་བའི་གཞི་ནི། ཕྱོགས་སུ་
ལྷུང་བ་ཉི་ཤུ་དགུ །སུམ་ཅུ་བ་ལ་ཕྱོགས་ལྷུང་མེད། ཅེས་གསལ་བྱེད་ཉེར་དགུ་
འདྲེན་པའི་རང་ལུགས་ནི་གང་ལ་ཁུངས་བཅོལ་བའི་བསམ་བློའི་ནུས་པ་སྒྲིམ་ཞིང་
102



-
-
-
-
-
-
-
-
---
--
-
--
-
-
དབྱངས་གསལ་གཉིས་ཀྱི་སྐོར།
བོད་ལ་དབྱངས་ཨ་ཡིག་གི་ནུས་པའི་བརྗོད་པ་ཡོད་པར་མ་ཟད་ཨ་ཡིག་རྨང་གཞིར་
གྱུར་བའི་ཡི་གེ་དུ་མ་ཞིག་བརྡ་དག་སྐོར་ནས་གསལ་ཐོན་ཡོད་པ་ནི་མཐོང་ཐོས་མངོན་
གྱུར་དུ་སོང་ཡོད་པས། གལ་ཏེ་ཨའི་ནུས་པ་དབྱངས་ཁོ་ན་བྱེད་དགོས་པའི་དབང་
དུ་གྱུར་ན་ཨ་ཡིག་ལ་རྗེས་འཇུག་ཞུགས་པ་དང་དེ་བཞིན་དབྱངས་སོགས་ཀྱི་ནུས་
པས་བེད་སྤྱོད་བྱེད་པ་ཡོད་པ་བོད་ཀྱི་བརྡ་སྤྲོད་སྤྱིའི་ལུགས་ཡིན་མིན་བསྙོན་དུ་ག་ལ་
ཡོད། འོན་ཀྱང་སོ་སོའི་སྒྱུ་རྩལ་གྱི་ཁྱད་ཆོས་མངོན་གསལ་འདོན་པའི་ཆེད་དུ་བློ་
གྲོས་ཀྱི་རྩལ་ཞིབ་ལ་མངོན་པ་གདོན་མི་ཟ། དེའི་ཕྱིར་སྐལ་ལྡན་རྣམས་ཀྱིས་བཅུད་
དུ་འདྲེན་ན་གསར་གཏོད་རྣམ་པ་རེ་ཡང་འབྱུང་སྲིད། སྤྱིར་མི་སོ་སོའི་བསམ་པ་
འཁོར་ཕྱོགས་ནི་འདྲ་མིན་དུ་གྱུར་བའི་དབང་གིས་ཁྱོད་ཀྱི་ཁ་གཏད་དུ་དབྱངས་བཞི་
དང་གསལ་བྱེད་སུམ་ཅུ་གཏན་ལ་ཕབ་པ་ནི་སྨོས་ཅི། དེ་ལྟར་བྱུང་བའི་ཚེ་ན་ཡང་
རྩ་བ་ལས། “ཀཱ་ལི་སུམ་ཅུ་ཐམ་པ་འོ།” ཞེས་གསལ་བྱེད་སུམ་ཅུ་གྲངས་ནས་
བཟུང་བ་དང་། “མི་འཇུག་པ་ནི་ཉི་ཤུ་འོ། ཞེས་འཇུག་པ་རྗེས་འཇུག་བཅུ་
བླངས་པའི་ཚེ་ན་མི་འཇུག་པ་ཉི་ཤུ་ཡོད་དགོས་པ་དང་། སྡེ་བ་ཕྱེད་དང་བརྒྱད་གནས་
པ། ཞེས་བརྗོད་པའི་ཚེ་ཀ་སྡེ་ནས་ཅ་ཏ་ཙ་ཞ་ར་རྣམས་ལ་སྡེ་བ་བདུན་དང་ཧ་ཨ་
གཉིས་ཕྱེད་དུ་འབོད་པས་ཕྱེད་དང་བརྒྱད་གནས་པ་སོགས་རྩ་བའི་དངོས་བསྟན་ཡིན་
པས་དེ་ལ་བསྙོན་འདིང་མི་འོས་མོད། དབྱངས་ལྔ་དང་གསལ་བྱེད་ཉེར་དགུ་ཞེས་
བཀྲལ་བ་ཡང་འཐད་པ་ལྡན་མིན་གཞིག་དགོས་ཏེ། དེའི་ཚུལ་ནི་གསལ་བྱེད་ཉེར་
དགུ་ཞེས་ཨ་ཡིག་གཏན་བྲལ་བྱས་ནས་དབྱངས་དངོས་སུ་བརྗོད་དགོས་མོད། དེ་
དབྱངས་ལ་དངོས་སུ་བརྗོད་ན་བོད་ལ་སྲོག་ཅན་གྱི་ཐ་སྙད་དང་རིང་ཐུང་གི་འཇུག་
པ་སོགས་མེད་དེ་ལེགས་སྦྱར་ལྟར་ན་ཧ་ལན་ཏས་མཚན་པ་དང་འདྲ་བའི་ཡི་གེ་འདུས་
པ་ལ་རིང་བོ་སོགས་བརྗོད་པ་ཡོད་ཀྱང་དེ་ལྟར་མ་ཡིན་པས་ཀ་དང་ཨ་གཉིས་གཅིག་
ཏུ་འདུས་ནས་ཀ་ཨ་ལྟ་བུ་བརྗོད་པ་ཞིག་གསལ་དགོས་ཀྱང་དེ་ལྟའི་རྣམ་བཞག་ནི་
103



སུམ་ཅུ་པ་སྐོར།
སྤྱིར་བོད་ལ་མེད་པའི་དབང་གིས་དེ་གཉིས་འཇུག་པའང་མ་ཡིན་ཏེ་མི་འཇུག་པའི་
ཡི་གེ་ཡིན་པས་སོ། །
དེས་ན་ཞིབ་མོའི་བློས་གསལ་བར་བྱས་ཏེ་བརྟགས་ན་ཨ་དབྱངས་སུ་འདོད་
དགོས་ཅི་རིགས་ཤིག་བྱུང་བའི་བསམ་ཚོར་དང་། རྩ་བའི་དངོས་ཤུགས་ཀྱི་བསྟན་
དོན་ལ་འགལ་བ་ཡོང་སྲིད་མི་སྲིད་དོགས་པའི་བློ་སྔོན་ནས་བསལ་ཡོད་པས་ཨ་ཡིག་
དབྱངས་སུ་བསྒྲུབ་པ་ནི་དངོས་ཤུགས་གང་ལ་ཡང་འགལ་བ་མེད་པར་རྟོགས་ཐུབ་
པའི་བསམ་བློ་དེས་ཨ་དབྱངས་སུ་སྒྲུབ་ཐུབ་ན་རྩ་བའི་གཞུང་ལས་གསལ་བྱེད་ལ་
ཡང་དེ་མཚུངས་ཀྱི་འགལ་བ་ཡོད་རུང་མ་ཡིནཏེ། སྐབས་འདིའི་ཨ་ཡིག་ནི་དབྱངས་
གསལ་གཉིས་ཀྱི་སྤྲོས་གཞི་ཡིན་པ་གོང་འོག་གི་འགྲོས་དང་མ་མཐུན་ཚེ་ར་མགོ་ལུག་
ལ་སྦྱར་བའི་དཔེ་ལས་གཞན་ནི་ཟད་དོ། དེ་བཞིན་དབྱངས་བཞི་དང་གསལ་བྱེད་
སུམ་ཅུ་ཞེས་བརྗོད་ཚེ་མཁས་དབང་པྲ་ཏི་དང་སི་ཏུ་གཉིས་ཀྱི་ལུགས་གཞིར་བྱས་
ནས་དེ་དག་ལས་མང་མི་དགོས་པ་དང་ཉུང་ན་མི་འདུ་བ་བྱེད་མོད་ཀྱང་སྐབས་ཐོབ་
ཀྱི་དགོངས་གཞི་ལྟར་ན་སོ་སོའི་ལུགས་ལ་སྐབས་འགར་འཐད་ལྡན་དུ་འགྲོ་ཡང་
དེ་ལྟར་བྱུང་བའི་ཚེ་“གི་གུ་སོགས་དབྱངས་བཞི་དང་རྗེས་འཇུག་བཅུ་བོ་གང་རུང་
མ་ཞུགས་ན་གསལ་བྱེད་རྐྱང་བས་དོན་མི་སྟོན་ཟེར་བ་མི་འཐད་དེ། ཀ་ཁ་སོགས་
ཡིག་འབྲུ་རྐྱང་བས་དོན་སྟོན་པའི་ཕྱིར་ཟེར་ན།” ཉིད་ཀྱི་འཨ་གཉིས་རིགས་པའི་
ལེགས་བསྒྲུབ་ཅིག་དགོས་ཤིང་དེ་ལ་ཡང་རྨང་གཞི་དང་རྗེས་འཇུག་གི་འགལ་བ་ཆེར་
འབྱུང་ངོ༌།
གོང་གི་ཀ་ཁ་སོགས་རྐྱང་བའི་ཡི་གེ་ཞེས་དོན་སྟོན་པ་ནི་རང་སྟོབས་ཀྱི་རྗོད་
གདངས་ལ་ཨ་ཡིག་ཅིག་ཞུགས་པའི་ནུས་པ་ལས་རྐྱང་བའི་ཡི་གེ་ལ་རྗེས་འཇུག་གི་
འ་མཐའ་ཞུགས་པའི་ཚེ་རྐྱང་བའི་ཡི་གེ་ཞེས་མིང་འདོགས་པ་མ་ཡིན་ནོ། འོན་ཀྱང་
སྐབས་འདིར་“རྐྱང་བ་འཕུལ་ལ་འ་མཐའ་དགོས།” ཞེས་པ་ལས་རྨང་གཞི་རྐྱང་
104



དབྱངས་གསལ་གཉིས་ཀྱི་སྐོར།
བ་ལ་འ་མཐའ་ཞུགས་ཚེ་རྐྱང་བ་ཡིན་ཞེས་བརྗོད་པ་གང་ན་ཡང་མེད་ཀྱང་གལ་ཏེ་
ཡོད་ན་མངོན་སུམ་བསྙོན་པའི་ངན་སྔགས་ལས་དགོས་པ་མི་འབྱུང་ངོ་།
འདིར་པྲ་ཏིས་དབྱངས་བཞི་དང་གསལ་བྱེད་སུམ་ཅུ་བརྗོད་པའི་ཞོར་ལ་
དཔལ་ཁང་བ་སོགས་བཀག་ནས་བརྡ་ཆད་དུ་འདོད་པའི་བཤད་པ་གནང་ཞིང་།
མཐའ་གཅིག་ལ་འཐད་ལྡན་དུ་འདོད་པ་མ་ཡིན་ཏེ། ཁོང་གི་འདོད་པ་ལ་གསལ་
བྱེད་རྐྱང་བའི་བརྗོད་པ་གྲུབ་པའི་ཚེ་དབྱངས་ཀྱི་ང་རོ་དང་ལྡན་དགོས་པར་བཤད་
དེ༑ དེ་ཉིད་ཀྱི་རྟགས་འཇུག་གི་གཞུང་ལས། “མོ་ཡིག་དབྱངས་དང་མི་ལྡན་
ན།། གདངས་ཀྱི་ང་རོ་དང་བྲལ་བས། །ཀ་སོགས་གསལ་བྱེད་རྐྱང་བ་ཡི། །ཕོ་
ཡིག་བརྗོད་པ་མེད་པར་འགྱུར། ཞེས་མོ་ཡིག་དབྱངས་དང་མི་ལྡན་ཚེ་གདངས་
ཀྱི་ང་རོ་མེད་པའི་གསལ་བྱེད་དེ་ཕོ་ཡིག་རྐྱང་བའི་བརྗོད་པ་སྟོན་མི་ཐུབ་པར་གསུངས་
ཏེ༑ དེས་ན་པྲ་ཏིའི་སྐབས་འདིར་བསྟན་གྱི་བརྗོད་བྱ་ལ་གཞིགས་ཚེ་ཨ་ཡིག་དབྱངས་
སུ་འདོད་དགོས་པར་བཞེད་མོད་ཀྱང་། གོང་དུ་བཤད་པའི་དཔལ་ཁང་བ་སོགས་
ཀྱི་དབྱངས་ལྔ་འདོད་པ་བཀག་པ་སྐབས་བབས་ཀྱི་བརྗོད་བྱའི་དོན་ལ་མཁོ་མིན་བརྟག་
པའི་གནས་སོ། །
སྐབས་འདིར། “ཕོ་ཡི་གེ་འབའ་ཞིག་ལ། །སྡེ་བ་ཕྱེད་དང་བརྒྱད་གནས་
པ།” ཞེས་པའི་ཕོ་ཡིག་དང་མོ་ཡིག་གི་ཁྱད་པར་ཕྱེ་བ་ལ་ཐུག་ཡོད་ཀྱང་འདིར་
ཨ་ཡིག་ནི་རང་དབང་ཅན་གྱི་ཡི་གེ་ཞིག་ཡིན་པ་མཁས་པ་མང་པོས་གསུངས་ཤིང་
དོན་དུའང་གནས་པས་གང་གི་གྲལ་དུ་བཞག་ཀྱང་བཀག་པའི་གཞི་མེད་དོ།
འོན་ཀྱང་ལ་ལ་ཞིག་གིས་དཔལ་ཁང་བ་སོགས་ལ་སྐྱོན་གདགས་ཆེད་ཁྱེད་
ཀྱི་གསུང་ཕར་ཆེར་ལེགས་པར་བཤད་པར་འདུག་ནའང་། སྐབས་འགར་ཉེས་བཤད་
མཛད་པ་བདེན་པར་མཆི་སྟེ། ཞེས་རྒྱལ་དབང་ལྔ་བ་རིན་པོ་ཆེའི་གསུང་གིས་ལུང་
ཁུངས་བྱས་ཏེ་འདིར་དབྱངས་ཨ་ཡིག་གི་སྐབས་ལ་སྔོག་པ་ནི་མི་འབྱོར་ཏེ། འདི་
105



སུམ་ཅུ་པ་སྐོར།
སྙན་ངག་གི་ལེའུ་གཉིས་པའི་སྐབས་ནས་བསྟན་པ་ཡིན་པས་སྐབས་འདིར་འབྲེལ་
བ་མིན་ཏེ་ཁོང་གི་ལེའུ་གསུམ་པའི་སྐབས་དབྱངས་བཞི་ངེས་པའི་དཔེ་བརྗོད་ཀྱི་འགྲོས་
ལ་དབྱངས་ཨ་ངེས་པའི་དཔེ་བརྗོད་སོགས་བོད་སྐད་ཀྱི་འགྱུར་ལ་བཞག་པ་ནི་ཨ་
ཡིག་གི་བརྗོད་གཞི་ཡོད་པར་གསལ་བའི་ཕྱིར། དེས་ན་དབྱངས་གསལ་གཉིས་
ཀྱི་འདོད་ཚུལ་ལ་གཞན་ལུགས་ཀྱི་སྤྲོས་གཞི་མི་ཉུང་བ་ཞིག་བརྗོད་པའི་ཞོར་དུ་རང་
གི་བསམ་བློའི་ངོས་འཛིན་དང་མཁས་པ་རྣམས་ཀྱི་ལུང་ཁུངས་སོགས་གཞི་བྱས་ནས་
དབྱངས་ལྔ་དང་གསལ་བྱེད་སུམ་ཅུ་ཞེས་མཐའ་སྡོམ་གྱི་ངོ་བོ་ཅུང་ཟད་ཅིག་གསལ་
བར་བྱས་ན། དེ་ཡང་བོད་ཀྱི་དབྱངས་གསལ་ངོས་འཛིན་སྐབས་ཐོབ་ཀྱིས་ཡི་གེའི་
ང་རོ་དབྱུང་ཚུལ་གལ་ཤིན་ཏུ་ཆེ་ཞིང་སུམ་རྟགས་གཉིས་ཀྱི་ནང་དུ་གལ་ཆེན་གྱི་ཚུལ་
དུ་བཀོད་པ་མེད་ཀྱང་། སུམ་ཅུ་བའི་འོག་གི་བསླབ་ཚུལ་གྱི་ཐབས་སྟོན་པའི་སྐབས་
སུ། “བསླབ་ལ་བརྩོན་པའི་གང་ཟག་གིས། །དང་པོ་ང་རོ་རྣམས་ལ་སྦྱངས།”
ཞེས་པ་ལ་བསམ་བློས་གཞལ་ཚེ་ཐོན་མི་ཉིད་ཀྱིས་བརྩམས་པའི་གཞུང་གི་ཕྱི་མོ་བརྒྱད་
ཀྱི་ནང་དུ་ཡི་གེའི་ང་རོ་དབྱུང་ཚུལ་གསལ་བོ་ཞིག་ཡོད་པ་ཡང་དེ་ཉིད་ལས་རྟོགས་
ཐུབ། འོན་ཀྱང་ད་སྐབས་མཐིང་སྔོན་མཁའ་དབྱིངས་ཀྱི་གུར་ཕིབ་པའི་ངོགས་ཀྱི་
པདྨའི་མེ་ཏོག་གི་ངང་ཚུལ་ལས་མ་འདས། དེ་ལྟར་ནའང་ང་རོ་དབྱུང་ཚུལ་འདི་
བོད་ཀྱི་ཡི་གེར་མེད་དུ་མི་རུང་བ་ཞིག་ཡིན་པའི་དབང་གིས་རབ་བྱུང་གཉིས་པའི་
ནང་ཙམ་ལ་ས་སྐྱ་རྗེ་བཙུན་བསོད་ནམས་རྩེ་མོས་ཡི་གེའི་ང་རོ་དབྱུང་ཚུལ་རྣམས་
སླར་གསོ་མཛད་དེ་བྱིས་པ་འཇུག་སྒོ་ཞེས་པའི་དག་སྡེབ་དེར་གཏན་ལ་ཕབ་སྟེ་བོད་
ཕྱི་རབས་པ་རྣམས་ཀྱི་ཁུངས་བཅོལ་བའི་གཞི་བྱས་ནས་དེང་སང་གི་བར་དུ་དར་
ཁྱབ་བྱུང་བས་ང་རོ་དབྱུང་ཚུལ་ལ་སྤྱན་ཞིབ་ཞུ་འདོད་པ་དག་གིས་གཞུང་དེ་ལ་
གཟིགས་པར་འཚལ། དེ་ལྟར་དངོས་སུ་བརྗོད་པར་འདོད་པའི་དབྱངས་ཀྱི་གསལ་
བྱེད་ནི། རྩ་བ་ལས། “ཡི་གེ་ཨཱ་ལི་ཀཱ་ལི་གཉིས། །ཨཱ་ལི་གསལ་བྱེད་ཨི་སོགས་
106



དབྱངས་གསལ་གཉིས་ཀྱི་སྐོར།
བཞི། །ཀཱ་ལི་སུམ་ཅུ་ཐམ་པའོ།” ཞེས་པའི་གཞུང་ཚིག་འདི་ལ་བརྟག་ཚེ་ཨཱ་ལི་
གསལ་བར་བྱེད་པ་ལ་ཨི་སོགས་བཞི་སྟེ། གུག་གུ ཞབས་ཀྱུ། འགྲེང་བུ། ན་རོ་
ཞེས་བཞིར་ངེས་ན། དེའི་སོགས་སྒྲའི་བསྡུ་བྱར་གྱུར་པའི་མི་གསལ་བའི་དབྱངས་
ཨ་ཡིག་ནི་ཤུགས་ལ་རྟོགས་དགོས་པ་བརྗོད་འོས་སུ་འགྱུར་ཏེ། དེ་ལྟར་མིན་ན་སྐབས་
འདིའི་སོགས་སྒྲའི་བསྡུ་བྱར་གྱུར་པའི་གསལ་བྱེད་ཅེས་པ་ལ་དགོས་པ་མི་འབྱུང་
བའི་ཕྱིར། འོ་ན་དབྱངས་དེ་ལ་མི་གསལ་བའི་ཚུལ་གྱིས་ཨ་ཡིག་འཇོག་དགོས་ཞེས་
བརྗོད་ན་དེ་ལ་འགལ་བ་གང་ཡང་མེད་དེ་སུམ་རྟགས་ཀྱི་འགྲོས་ལ་དངོས་ཤུགས་
ཀྱིས་བསྟན་དོན་མང་དུ་ཡོད་དེ་ཀཱ་ལི་སུམ་ཅུ་ཐམ་པ་ལ་ཨ་ཡིག་གི་བརྗོད་པ་རང་
དབང་ཅན་ཡིན་པས་ཀ་སོགས་ཉེར་དགུ་ལ་གདངས་ཀྱི་རྣམ་པས་འཇུག་དགོས་ཤིང་།
ཨི་སོགས་ནི་བརྗོད་དོན་ཁྱད་པར་བ་གསལ་བྱེད་ཡིན་པའི་དོན་ནོ་ཞེས་གསུངས་པས་
ཀྱང་ཤེས་དགོས་སོ། །
དེ་ལྟར་ན་ས་སྐྱ་པཎ་ཆེན་གྱིས་མཁས་འཇུག་ལས། “དོན་མི་སྟོན་པའི་སྒྲ་
སྤྱི་སྣང་བ།” ཡི་གེའི་མཚན་ཉིད་དུ་གསུངས་ཡོད་དེ། ཡི་གེའི་མཚན་ཉིད་འདི་
ཙམ་དུ་བརྗོད་པ་ལ་བརྟག་ཚེ། དོན་མི་སྟོན་པ་ཞེས་ཡི་གེ་རེ་རེ་བ་བརྗོད་པ་ཀུན་
གྱི་གཞིར་གྱུར་པ་ཞིག་ཡིན་ཅིང་། རང་སྟོབས་ཀྱི་བརྗོད་པ་འགྲུབ་མི་ཐུབ་པ་གསལ་
བོར་རྟོགས་པས་འདིར་རྩ་བ་ལས། “མོ་ཡི་ཡི་གེ་མེད་པ་ན། །ཕོ་ཡིག་བརྗོད་པ་
མེད་པར་འགྱུར།” ཞེས་བརྗོད་གཞི་དང་མཐུན་ཞིང་། ལ་ལས་ཡི་གེ་རེ་རེ་བ་
མིང་དུ་གྲུབ་པ་ཡོད་པས་མ་ངེས་སོ་ཞེས་བརྗོད་ན་དེ་ལ་འགལ་བ་མེད་དེ་རྣམ་དབྱེའམ་
བརྗོད་འདོད་ཀྱི་སྒོ་ནས་གོ་བ་ཡིན་གྱི། ཡི་གེ་ལྡོག་པས་གོ་བ་མ་ཡིན་ནོ། གསུངས་
པ་ཡང་ཕྱི་རབས་པ་རྣམས་ལ་རྒྱབ་བརྟེན་གྱི་ལུང་རིགས་ཚད་མ་ལྟ་བུ་ཡིན་ནོ། སྤྱིར་
མཁས་པ་མང་བོ་ཞིག་གིས་གོང་འོག་གི་འདོད་པ་གཉིས་ལ་ཕྱོགས་རེག་གི་ཆ་ནས་
བརྗོད་པ་ལེགས་བཤད་དུ་སྣང་སྟེ། ཨ་ཡིག་ནི་དབྱངས་གསལ་གཉིས་ཀྱི་ཁོངས་
107



སུམ་ཅུ་པ་སྐོར།
གཏོགས་ཡིན་པས་དེ་དག་གི་ཚུལ་ནི། སྨྲ་སྒོ་མཚོན་ཆ་ལས། “ང་རོ་དྲང་བོ་ལས་
བྱུང་བ། །ཀ་སོགས་སྡེ་ནས་རིམ་བཞིན་དུ།” ཞེས་དང་། མཚན་བརྗོད་ལས།
“བརྗོད་པ་ཀུན་གྱི་རྒྱུ་ཡི་མཆོག །ཚིག་ཀུན་རབ་ཏུ་གསལ་བར་བྱེད།” ཅེས་
གསུང་བ་འདི་ལ་བརྟག་ཚེ་རྩ་བའི་ཚིག་འགྲོས་ལས། ““མོ་ཡི་ཡི་གེ་མེད་པ་ན། །ཕོ་
ཡིག་བརྗོད་པ་མེད་པར་འགྱུར།” ཞེས་པའི་དོན་དང་མཐུན་ཞིང་འདི་དག་གི་སྐབས་
སུ་བོད་ཀྱི་སྙན་ངག་གི་གཞུང་རྣམས་ལ་གཞལ་ཚེ། ཨ་ཡིག་གི་དབྱངས་ཀྱི་ནུས་
པ་གསལ་བར་སྟོན་པ་མ་ཟད། རྗེ་རིན་པོ་ཆེའི་སྙན་ཚིག་གི་གསུང་ཐོར་བུ་སོགས་
ལས་ཀྱང་ར་སྤྲོད་ཐུབ། ཚུལ་དེ་ལྟ་བུ་ལ་དགོངས་ནས། ས་སྐྱ་བསོད་ནམས་རྩེ་
མོའི་ཞལ་ནས། “སེངྒེ་ལྟ་བུ་ཨ་ཞེས་བྱ། །ཨི་ཨུ་ཨེ་ཨོ་ཡན་ལག་ཕྱིར། །ཡན་
ལག་གི་ནི་ཨ་ཞེས་བྱ།” ཞེས་ཨ་ཡིག་ནི་སྐབས་འདིར་བརྗོད་པ་རང་དབང་ཅན་
ཞིག་ཏུ་ངོས་འཛིན་གནང་བ་དང་། “སྟོང་ཆེན་ཡི་གེ་ལྔ་ཞེས་བྱ།” ཞེས་དབྱངས་
ལྔ་སྐབས་འགར་སྒྲུབ་བྱེད་གཏན་ལ་འབེབས་པའི་ཆེད་དུ་བརྗོད་པ་དང་། དེ་མིན་
བསྟན་དར་ལྷ་རམས་པའི་གསུང་ལས། “ཨ་ལ་དབྱངས་འཇུག་མེད་པས་ན།།
གསལ་བྱེད་ཡིན་གྱི་ཨ་མ་གཏོགས། །ལྷག་མ་ཉི་ཤུ་རྩ་དགུ་ནི། །ཨ་ཡི་དབྱངས་
ཀྱིས་བརྗོད་པའི་ཕྱིར། །ཨ་ཡང་དབྱངས་སུ་འདུ་བར་འདོད།” ཅེས་པ་ལྟར་
ན་ཨ་ཡིག་གི་གསལ་བྱེད་རྩ་བ་ལ་ཡང་སྒྲུབ་བྱེད་དངོས་སུ་འཇུག་པའི་ར་སྤྲོད་ཀྱི་
འཕེལ་ཕྱོགས་ཆེ་བར་སེམས་པ་ནི་སུམ་རྟགས་ཀྱི་གཞུང་རྣམས་སུ་གཞིགས་ཚེ་གོང་
འོག་གི་འགྲོས་ལ་དོགས་གཞི་མི་འབྱུང་ཞིང་འབྲེལ་ཆགས་པ་ཞིག་ཏུ་འགྲོ་སྟེ། ཁོང་
གི་མཁས་པའི་ཁ་རྒྱན་དུ་ཡང་། གནས་དང་བྱེད་པའི་རྣམ་འགྱུར་གསལ་ཞིང་མཆུ་
སོགས་ཕྱེ་འཛུམ་གྱི་དབང་གིས་ཅུང་ཟད་བརྗོད་བྱ་གསལ་བར་བྱེད་པའི་ཁྱད་པར་
ཅན་ཏུ་གྱུར་པ་གསལ་བྱེད་ཀྱི་མཚན་ཉིད་དང་། གནས་དང་བྱེད་པའི་རྣམ་འགྱུར་
མི་གསལ་ཞིང་སྒྲ་ཙམ་དང་ང་རོ་ཙམ་ཤས་ཆེ་བ། དབྱངས་ཀྱི་མཚན་ཉིད་ སོགས་
108



དབྱངས་གསལ་གཉིས་ཀྱི་སྐོར།
བརྗོད་གཞིའི་སྒྲ་ཙམ་དང་ང་རོ་ཙམ་གྱི་ནུས་པ་སྦྱར་ཚེ་གོང་འོག་གི་ཅུང་ཟད་གསལ་
བ་ཞེས་བརྗོད་པ་དང་མཐུན་ཚོགས་སུ་གྱུར་ཏེ་དབྱངས་གསལ་གཉིས་ཚོགས་ཀྱི་བརྗོད་
གཞི་གྲུབ་པ་ལ་དོགས་པ་སྐྱེ་དགོས་པ་མེད་དོ། སྤྱིར་མཚན་ཉིད་འདི་རིགས་ལ་
དབྱངས་གསལ་གྱི་རྣམ་པ་སོ་སོར་དབྱེ་ཞིང་བརྗོད་གདངས་ཀྱི་ཆ་ནས་ཡང་དག་
པར་ཕྱེས་ཡོད་པ་མང་ཞིང་བློ་རིག་རྩལ་གསུམ་དོད་པོར་ཐོན་ཡོད་པའི་དབང་གིས་
དེ་གཉིས་ཀྱི་ངོ་བོ་ལ་བསམ་ཚུལ་འཁོར་སླ་ཞིང་། དེ་དག་གནས་གང་ལས་འབྱུང་
པའི་ཁུངས་སོགས་ཀྱི་ནུས་པས་ཨ་ཡིག་གཞི་གང་གི་སྟེང་དུ་བརྗོད་དགོས་པ་གསལ་
བོ་རྟོགས་ཐུབ་དགོས། བོད་ཀྱི་གདངས་ལ་ཨ་ཡིག་སྲོག་ཞུགས་ཀྱི་ཐ་སྙད་མེད་ཀྱང་
བོད་བྱིངས་ཀྱི་བརྗོད་པ་ལས་ཨ་ཡིག་གི་སྒྲ་ཞིག་དངོས་སུ་ཐོན་པའི་བརྗོད་པ་མང་
དུ་ཡོད་དེ། དཔེར་ན། སྐད་གདངས་ཀྱི་རྩོལ་བ་ལ་བརྟེན་ནས་ཕ་དང་མ་སོགས་
ལ་ཨའི་གདངས་ཆགས་ནས་ཨ་ཕ་དང་ཨ་མ་སོགས་དང་། རང་གི་རོགས་སུ་སྡོད་
པའི་མི་ལ་ཨ་རོགས་སོགས་རིམ་གྱིས་སྤྱི་ཚོགས་འདིའི་སྟེང་དུ་གཏན་འཇགས་ཀྱི་
མིང་ལ་ཆགས་ཡོད། དགེ་འདུན་ཆོས་འཕེལ་གྱིས། “མདོ་ཞེས་པའི་སྔོན་འཇུག་
དག་པར་ཀློག་ཚེ་དེའི་དབང་གིས་ཨ་སྒྲ་ཞིག་སྔོན་ལ་རང་བཞིན་གྱིས་འོང་།” ཞེས་
པ་ཡང་སྐབས་ཐོབ་ཀྱི་སྒྲུབ་བྱེད་ལ་འགྲོ་མིན་ཇི་ལྟར་ཡང་དེ་དག་གི་སྔོན་འཇུག་དག་
པར་ཀློག་ཚེ་ཨའི་སྒྲ་ཐོན་པ་ནི་ངེས་གསལ་དུ་འགྱུར་རོ། དེས་ན་ཀ་ཁ་སོགས་རྐྱང་
བའི་གདངས་ལ་ཨ་ཡིག་གི་མཐུན་ཚོགས་སུ་བྱས་ཏེ་བརྗོད་པ་གྲུབ་པ་ནི། སྐལ་ལྡན་
ཡིད་ཀྱི་མིག་འབྱེད་ལས། “གལ་ཏེ་ཨ་དབྱངས་མི་འདོད་ན། །ཨ་ཡི་དབྱངས་
ངེས་མེད་འགྱུར་ཞིང་། །ཨི་སོགས་གང་རུང་ཞུགས་མིན་པའི། །ཀ་སོགས་བརྗོད་
པའི་ཚུལ་ལ་སོགས། །མེད་པར་ཐལ་བ་གང་གིས་བཟློག ཅེས་པའི་གནད་ཀྱི་
བསམ་ཚོར་ལ་གཞིགས་ནས་དགོས་པ་དང་སྒོ་ཀུན་ནས་མཚུངས་པའི་རྗེས་དྲན་བྱེད་
པ་ནི་ཤིན་ཏུ་གལ་ཆེའོ། །
109



སུམ་ཅུ་པ་སྐོར།
ཟུར་མཆན།
༡ བོད་གཞུང་ཤེས་རིག་དཔར་ཁང་ནས་དཔར་དུ་བསྐྲུན། ཚེ་ཏནཞབས་དྲུང་གི་ཐོན་མིའི་ཞལ་
ལུང་། ཤོག་གྲངས་༦༥
༢ དཔར་སྐྲུན་བྱེད་ཡུལ་མི་གསལ་བ། ཤར་ཆེན་ངག་ཚུལ་གྱི་མཁས་པའི་ལེགས་བཤད་
གཅེས་བསྡུས། ཤོག་གྲངས་༢༨
༣ ཚེ་ཏན་ཞབས་དྲུང་གི་ཐོན་མིའི་ཞལ་ལུང་། ཤོག་གྲངས་༢༨༣
༩ བོད་གཞུང་ཤེས་རིག་དཔར་ཁང་གི་དཔར་བསྐྲུན། དབྱངས་ཅནདགའ་བློའི་རྟགས་འཇུག་
ཤོག་གྲངས་༡༢༠
༥ བོད་གཞུང་ཤེས་རིག་དཔར་བསྐྲུན་ཁང་། པྲ་ཏིའི་རྟགས་འཇུག ཤོག་གྲངས་༨༨
༦ དཔར་ཡུལ་མི་གསལ་བའི་ཤར་ཆེན་ངག་དབང་ཚུལ་ཁྲིམས་ཀྱིམཁས་པའི་ལེགས་བཤད་
གཅེས་བསྡུས། ཤོག་གྲངས།༢༥
༧ མི་རིགས་དཔེ་སྐྲུན་ཁང་ས་སྐྱའི་མཁས་འཇུག ཤོག་གྲངས་༡༡
༨ མི་རིགས་དཔེ་སྐྲུན་ཁང་། གསེར་ཏོག་སུམ་རྟགས། ཤོག་གྲངས།༥༢
༩ འབྲས་སྤུངས་བློ་གསལ་གླིང་གི་དཔར་སྐྲུན། བསྟན་དར་ལྷ་རམས་པའི་གསུང་སྐལ་ལྡན་
ཡིད་འབྱེད་ཤོག་གྲངས་༨
༡༠ བློ་གསལ་གླིང་དཔར་སྐྲུན་ཁང་། བསྟན་དར་གྱི་གསུང་མཁས་པའི་ཁ་རྒྱན། ཤོག་གྲངས།༩༦
༡༡ བོད་གཞུང་ཤེས་རིག་དཔར་སྐྲུན་ཁང་། དགེ་འདུན་ཆོས་འཕེལ་གྱི་དེབ་ཐེར་དཀར་པོ།
ཤོག་གྲངས་༡༡
༡༢ བློ་གསལ་གླིང་དཔར་སྐྲུན་ཁང་། བསྟན་དར་བའི་སྐལ་ལྡན་ཡིད་འབྱེད། ཤོག་གྲངས་༨
110



རྣམ་དབྱེ་གསུམ་པ་ལ་དཔྱད་པ།
རྣམ་དབྱེ་གསུམ་པ་ལ་ཅུང་ཟད་དཔྱད་པ་
བྱིས་པའི་དབྱངས་ཆུང་།
ཚུལ་ཁྲིམས་རྒྱ་མཚོ།
( གླིང་བ་རི་བོང་དགོན།）
༄༅། དེ་ཡང་བོད་ཀྱི་བརྡ་སྤྲོད་པའི་གཞུང་ཆེན་པོ་སུམ་ཅུ་བ་ལས། རྣམ་དབྱེ་
གསུམ་པ་བྱེད་པ་ནི་བོད་ཀྱི་སྐད་ཆའི་སྒྱུ་རྩལ་ལས་ཆེས་མང་བོ་ཞིག་ལག་ལེན་དུ་
བསྟར་དགོས་པའི་དབང་གིས་བོད་ཀྱི་ཐོག་མའི་སློབ་དཔོན་ཆེན་པོ་ཐོན་མི་སམ་བྷོ་
ཊས་མཛད་པའི་སྒྲའི་བསྟན་བཅོས་ཀྱི་གཞུང་སུམ་ཅུ་བ་ལས་རྣམ་དབྱེ་གསུམ་པ་
བྱེད་པ་འདི་དངོས་སུ་གསུངས་ཡོད་ལ། ལག་ལེན་གྱི་སྐབས་འདིར་སྐྱེ་བོ་སོ་སོའི་
རྣམ་དབྱེ་གསུམ་པའི་ཕྲད་སྦྱོར་སྟངས་ཀྱི་མྱོང་ཚོར་གྱི་དབྱེ་བ་མི་འདྲ་ས་དང་། གོ་
བ་ལེན་སྟངས་མི་འདྲ་བ་ཅུང་ཟད་ཡོད་པའི་རིགས་ལ་རང་བློར་ཤར་ཚོད་ཀྱི་བློ་སྤོབས་
དང༌། འགྲེལ་མཛད་མཁན་པོ་གཞན་གྱི་དཔེར་བརྗོད་གཉིས་དཔྱད་བསྡུར་བྱས་
ཏེ། གཙོ་བོ་རྩ་བའི་གཞུང་དང་བོད་བྱིངས་ཀྱི་སྐད་ལ་གཞི་བཅོལ་ནས་རྣམ་དབྱེ་
གསུམ་པ་བྱེད་པའི་སྤྱི་འགྲོས་ཙམ་ཞིག་བཀོད་ན། །
དང་པོ། ཨི་ལྡན་ཞེས་པའི་གོ་དོན་དང་། རྣམ་དབྱེ་ཞེས་པའི་གོ་དོན། ཕྲད་
ཀྱི་གོ་དོན། སུམ་ཅུ་པའི་གཞུང་དངོས་ནས་རྣམ་དབྱེ་གསུམ་པ་འདི་ཇི་ལྟར་བསྟན་
པའི་ཚུལ་དང་། རྣམ་དབྱེ་གསུམ་པའི་རྐྱེན་(བྱེད་ཕྲད་)གྱི་སྦྱོར་ཚུལ་དང་ཤུགས་
བསྟན་གྱི་ཕྲད་བཤད་པ་དང་ལྔ་ལས།
དང་པོ། ཨི་ལྡན་ཞེས་པ་ནི། རྣམ་དབྱེ་གསུམ་པའི་རྐྱེན་( བྱེད་ཕྲད་) སུམ་
111



སུམ་ཅུ་པ་སྐོར།
ཅུ་པའི་རྩ་བའི་གཞུང་གིས་དངོས་སུ་བསྟན་པ་ག་དང་ཀྱ་དང་འ་དང་གྱ་རྣམས་ཡིན་
ལ། ཤུགས་ལ་བསྟན་པ་ཡ་བཅས་དེ་དག་ལ་དབྱངས་ཡིག་བཞིའི་དང་བོ་ཨི་སྟེ་
གི་གུ་སྦྱར་བས་དབྱངས་ཨི་དང་ལྡན་པས་ན་ཨི་ལྡན་ཞེས་དངོས་མིང་རྗེས་གྲུབ་ཀྱི་
མིང་གིས་བཏགས་པ་ཡིན་ནོ།
གཉིས་པ། རྣམ་དབྱེ་ཞེས་པའི་གོ་དོན་ནི་ཆོས་གང་ཡང་རུང་བ་ཞིག་གི་མིང་
ཚིག་དེ་གཞན་དང་མ་འདྲེས་པར་རྣམ་པར་ཏེ་སོ་སོར་དབྱེ་ཞིང་འབྱེད་ནུས་པའི་སྒྲའི་
ཆ་ཤས་སུ་གྱུར་པའི་ཚིག་ཕྲད་ཅིག་ལ་རྣམ་དབྱེ་ཞེས་གསུང་སྟེ། སྤྱིར་བཏང་རྣམ་
དབྱེ་ཞེས་པ་ནི་སྐད་རིགས་དེ་དང་དེའི་ངག་གི་སྒྱུ་རྩལ་གྱི་རྣམ་པ་ཞིག་ཡིན་ལ། མིའི་
རིགས་ཚོགས་སོ་སོ་བ་ཡིན་པ་ལས་སྐད་རིགས་ཀྱང་སོ་སོར་འབྱུང་བ་དང་དེའི་དབང་
གིས་ངག་གི་སྒྱུ་རྩལ་གྱི་རྣམ་པའང་འདྲ་མིན་སྣ་ཚོགས་ཡོད་ལ། རྒྱུ་མཚན་དེའི་
དབང་གིས་སྐད་རིགས་སོ་སོའི་སྐད་ཡིག་གི་གཞུང་ན་རྣམ་དབྱེ་ཡོད་མེད་དང་། ཡོད་
ན་གྲངས་ཀ་མི་འདྲ་བའི་རྒྱུ་མཚན་ཡང་དེ་ལྟར་ཡིན། དཔེར་ན། རྒྱ་གར་གྱི་ཡི་
གེ་ལ་རྣམ་དབྱེ་ཉེར་གཅིག་དང་། བོད་ཀྱི་ཡི་གེ་ལ་རྣམ་དབྱེ་བརྒྱད་དང་། དབྱིན་
ཇིའི་ཡི་གེ་ལ་རྣམ་དབྱེ་གསུམ་དང་། རྒྱ་ནག་གི་གནའ་ཡིག་ལ། ཡི་གེའི་བཤད་
པ་མཁས་པའི་ཁ་རྒྱན་ཞེས་བྱ་བ་ལས།, རྣམ་དབྱེ་ཚབ་ཏུ་ཕིང་། ཧྲང་། ཆུས།
རུས་ཞེས་པ་བཞི་འདོད་ཅིང། དེ་ཡང་དབྱངས་སམ་ང་རོ་ཡིན་པར་མངོན་ཞེས་
གསུངས་པ་དང་རྒྱ་ནག་གི་ཡི་གེ་གསར་བ་ལ་རྣམ་དབྱེ་མཚན་ཉིད་པ་ཞིག་མེད་དོ།
རང་རེའི་བོད་ཀྱི་བརྡ་སྤྲོད་པའི་གཞུང་སུམ་རྟགས་གཉིས་ཀྱི་འགྲེལ་མཛད་
མཁན་པོ་སྔ་རབས་པ་ཕལ་ཆེ་བ་ཞིག་གིས་བོད་བརྡའི་རྣམ་བཞག་ལ་རྣམ་དབྱེ་གྲངས་
བརྒྱད་ལས་མང་ན་མི་དགོས་ཉུང་ན་མི་འདུ་བར་གསུངས་པ་དང་། དེ་དག་གིས་
གཙོ་བོ་རྩ་གཞུང་ལས་“ཆོས་དངོས་ལས་དང་བྱེད་པ་དང་། །སྦྱིན་དང་འབྱུང་
ཁུངས་འབྲེལ་བ་དང་། །གནས་དང་འབོད་པའི་སྒྲ་ཡང་དྲངས།”ཞེས་གསུངས་
112



-
-
-
་་་་་་
་་་་་་
རྣམ་དབྱེ་གསུམ་པ་ལ་དཔྱད་པ།
པའི་ཁུངས་ལ་གཞི་བཅོལ་ནས་ཆོས་དངོས་ཞེས་པས་རྣམ་དབྱེ་དང་པོ་མིང་ཙམ་བརྗོད་
པ་དང་། ལས་དང་ཞེས་པས་རྣམ་དབྱེ་གཉིས་པ་ལས་སུ་བྱ་བ་དང་། བྱེད་པ་དང་
ཞེས་པས་རྣམ་དབྱེ་གསུམ་པ་དང༌། སྦྱིན་དང་ཞེས་པས་རྣམ་དབྱེ་བཞི་པ་དགོས་
ཆེད་དང་། འབྱུང་ཁུངས་དང་ཞེས་པས་རྣམ་དབྱེ་ལྔ་པ་འབྱུང་ཁུངས་དང་། འབྲེལ་
བ་དང་ཞེས་པས་རྣམ་དབྱེ་དྲུག་པ་འབྲེལ་སྒྲ་དང་། གནས་དང་ཞེས་པས་རྣམ་དབྱེ་
བདུན་པ་གནས་གཞི་དང་། འབོད་པ་ཞེས་པས་རྣམ་དབྱེ་བརྒྱད་པ་འབོད་པ་གསལ་
བྱེད་ཀྱི་སྒྲ་བཅས་བསྟན་པ་དང༌། གངས་རིས་བསྐོར་བའི་བོད་རྒྱལ་ཁབ་ཆེན་པོའི་
ཐུན་མོང་གི་སྤྱིའི་སྐད་ཀྱི་གདངས་དག་པ་ལས་ཐོན་པའི་སྐད་ཆ་ཐུང་ངུའི་ནང་ལས་
ཀྱང་རྣམ་དབྱེ་བརྒྱད་ཀ་རང་ཤུགས་ཀྱིས་ཐོན་པའི་རྒྱུ་མཚན་སོགས་ཀྱིས་འགྲེལ་
མཛད་གཟུར་གནས་དག་གིས་མཁན་པོས་གསུངས་པ་རྒྱུ་མཚན་དུ་བཟུང་ནས་རྣམ་
དབྱེ་བརྒྱད་གྲངས་ངེས་བཟུང་བྱས་པ་ཡིན་ལ། རྣམ་དབྱེ་དེ་དག་གི་རྣམ་པར་དབྱེ་
ཚུལ་ནི། བརྡ་སྤྲོད་བློ་གསལ་དགའ་སྟོན་ལས། དེས་ན་རྣམ་དབྱེ་དང་པོས་ཆོས་
རང་རང་གི་ངོ་བོ་གཞན་ལས་རྣམ་པར་དབྱེ་བར་བྱེད་པ་དང་། རྣམ་དབྱེ་གཉིས་
པས་བྱ་བ་བྱེད་པའི་གཞིའམ་ཡུལ་དང་གཞི་དེ་ལ་བྱས་པའི་བྱ་བ་གཉིས་རྣམ་པར་
དབྱེ་བ་དང་། རྣམ་དབྱེ་གསུམ་པས་བྱེད་པ་པོ་དང་དེས་བྱས་པའི་བྱ་བ་གཉིས་རྣམ་
པར་དབྱེ་བར་བྱེད་པ་དང་། རྣམ་དབྱེ་བཞི་པས་དགོས་པ་བསྒྲུབ་སའི་གཞིའམ་
ཡུལ་དང་དགོས་པ་གཉིས་རྣམ་པར་དབྱེ་བར་བྱེད་པ་དང་། རྣམ་དབྱེ་ལྔ་པ་འབྱུང་
ཁུངས་ཀྱིས་གང་ལས་འབྱུང་བའི་གཞི་དང་དེ་ལས་བྱུང་བའི་ཆོས་གཉིས་རྣམ་པར་
དབྱེ་བར་བྱེད་པ་དང་། རྣམ་དབྱེ་དྲུག་པ་འབྲེལ་སྒྲས་གང་ལ་འབྲེལ་སའི་གཞི་དང་
དེ་ལ་འབྲེལ་བའི་ཆོས་གཉིས་ཀྱི་རྣམ་པ་དབྱེ་བར་བྱེད་པ་དང་། རྣམ་དབྱེ་བདུན་
པ་གནས་གཞིས་གང་དུ་གནས་སའི་གཞིའམ་ཡུལ་དང་གནས་བྱའི་ཆོས་གཉིས་རྣམ་
པར་དབྱེ་བར་བྱེད་པ་དང་། རྣམ་དབྱེ་བརྒྱད་པ་འབོད་པས་སྒྲས་མིང་ཙམ་དང་
113



སུམ་ཅུ་པ་སྐོར།
འབོད་པའི་ཁྱད་པར་དུ་བྱས་པའི་མིང་གཉིས་རྣམ་པར་དབྱེ་བར་འགྱུར་རོ། རྒྱུ་
མཚན་དེས་ན། རྣམ་དབྱེ་བརྒྱད་པོ་དེ་ཉིད་བོད་རང་གི་སྐད་ཀྱི་གདངས་ལས་གྲུབ་
པ་ཞིག་ཡིན་ཞིང་སྐད་ཀྱི་བརྗོད་ཚུལ་ལ་ད་ལྟའང་མ་འགྱུར་བར་ཡོད་བཞིན་པ་ཞིག་
ཡིན་གཤིས་ཚན་རིག་དང་མི་མཐུན་ནོ་ཞེས་པའི་གཏམ་ཙམ་གྱིས་བསུབ་མི་ནུས་
པ་ཞིག་གོ ཞེས་གསུངས་སོ། གོང་གསལ་རྣམ་དབྱེ་བརྒྱད་པོ་དེ་དག་དང་བོད་
སྤྱིའི་སྐད་གཉིས་ཕན་ཚུན་རྩ་བ་ནས་འབྲལ་ཐབས་མེད་པ་ཞིག་ཡིན་པ་བསྙོན་དུ་མེད་
པ་ཞིག་གོ
གསུམ་པ། རྣམ་དབྱེ་གསུམ་པའི་ཕྲད་གཙོར་བྱས་པའི་ཕྲད་ཀྱི་གོ་དོན་མདོར་
བསྡུས་བརྗོད་པ། མིང་ཚིག་གཅིག་གམ་དུ་མའི་ཐོག་མཐའ་བར་གསུམ་ཅི་རིགས་
ཀྱི་གནས་སུ་ཕྲད་ཀྱི་སྒྲ་དེ་སྦྱར་བ་ན་དོན་ཞིག་སྟོན་ལ་དེ་ལྟར་མ་སྦྱར་བའི་ཕྲད་ཀྱི་
སྒྲ་རྐྱང་བ་དེས་སྤྱི་བམ་པ་ཞིག་ལས་དོན་གསལ་བོ་གང་ཡང་མི་སྟོན་ནོ། ཞེས་གསུངས་
སོ། དེ་ལྟ་བུ་ཞིག་ལ་ཚིག་ཕྲད་ཅེས་བྱའོ། སྤྱིར་ཕྲད་ལ་དབྱེ་ན་ཕྲད་རང་དབང་
ཅན་དང་ཕྲད་གཞན་དབང་ཅན་གཉིས་ཀྱི་ནང་དུ་འདུ་ལ། དང་པོ་ཕྲད་རང་དབང་
ཅན་ནི་ཕྲད་རང་ཉིད་སྦྱར་སའི་མིང་གི་མཐའ་ལ་ལྟོས་ཏེ་སྦྱར་མི་དགོས་པར་རང་
ཉིད་བོད་ཀྱི་ཐུན་མོང་གི་སྐད་དང་གདངས་ཀྱི་རང་གཤིས་ལ་བརྟེན་ནས་སྦྱར་ཆོག་
པས་ན་འདི་ལ་འགྲེལ་མཛད་དག་གིས་ཕྲད་རང་དབང་ཅན་ཞེས་རླུང་ལྟར་གྲགས་
པ་ཡིན་ལ། དེ་ལ་ནང་གསེས་ཀྱིས་དབྱེ་ན། ནས་ལས་གཉིས་དང་། ནི་སྒྲ་དང་།
དང་སྒྲ་དང༌། སྤྱི་སྒྲ་དང་
། བདག་སྒྲ་དང་། དགག་སྒྲ་དང་། དེ་སྒྲ་དང་། ན་ལ་
གཉིས་བཅས་བརྒྱད་ཡོད་དོ། གཉིས་པ་ཕྲད་གཞན་དབང་ཅན་ནི་ཕྲད་རང་ཉིད་
གང་དུ་སྦྱར་སའི་མིང་མཐའ་ལ་ལྟོས་ཏེ་སྦྱར་དགོས་པས་ན་དེ་ལ་ཕྲད་གཞན་དབང་
ཅན་ཟེར་ལ། དེ་ལ་ནང་གསེས་ཀྱིས་དབྱེ་ན། རྫོགས་ཚིག་གོ་ལ་སོགས་བཅུ་
གཅིག་དང་། ལ་དོན་གྱི་སུ་རུ་དུ་ཏུ་དང་། ཨི་ལྡན་གྱི་རྣམ་དབྱེ་གསུམ་དྲུག་
114



རྣམ་དབྱེ་གསུམ་པ་ལ་དཔྱད་པ།
གཉིས་དང་། རྒྱན་སྡུད་ཀྱི་ཕྲད་དང་། ལྷག་བཅས་ཀྱི་ཕྲད་དང་། འབྱེད་སྡུད་ཀྱི་
ཕྲད་དང་། མིང་མཐའི་པ་བ་གཉིས་དང་། ཚིག་ཕྲད་ཅིང་སོགས་བཅུ་བཞི་སྟེ་
བསྡོམས་པས་སྡེ་ཚན་བརྒྱད་ཡོད་དོ། སྤྱིར་རྣམ་དབྱེ་ཐམས་ཅད་ཕྲད་ཡིན་ཡང་
ཚིག་ཕྲད་རྐྱང་བ་ཞེས་པའི་ཕྲད་དང་མི་འདྲ་སྟེ། རྣམ་དབྱེ་ཡིན་ལ་ཕྲད་རྐྱང་བ་མིན་
པ་ནི་མིང་རྐྱང་ཡོད་ཚད་དང་། ཕྲད་རྐྱང་ཡིན་ལ་རྣམ་དབྱེ་མིན་པ་ནི་རྗེས་འཇུག་
ལ་མི་བལྟོས་པའི་ཕྲད་རང་དབང་ཅན་ཡོད་དོ་ཅོག་དང་། གཉིས་ཀ་ཡིན་པ་ནི། ལ་
དོན་དང་བྱེད་འབྲེལ་རྣམས་དང་། གཉིས་ཀའི་གང་ཡང་མ་ཡིན་པ་ནི་དབྱངས་
བཞི་རྣམས་ཡིན་ནོ། ཞེས་གསུངས་པ་དེ་ལྟ་བུའི་སྒོ་ནས་ཕྲད་དང་རྣམ་དབྱེ་གཉིས་
ལ་བརྟག་ན་རང་གི་རིག་པ་ལ་སྒོ་དུ་མ་ནས་ཕན་པའི་ངེས་པ་མཐོང་ལ། དེ་ལྟ་བུའི་
ཚིག་ཕྲད་ནི་བརྗོད་བྱའི་དོན་གསལ་བར་སྟོན་པའི་ཚིག་གྲོགས་ལ་འཇུག་པ་དང་།
སྡེབ་སྦྱོར་འགྲིག་པའི་ཆེདདུ་ཁ་སྐོང་ལ་འཇུག་པ་དང་། བརྗོད་བདེ་བའི་དབང་གིས་
མིང་གི་ཆ་ཤས་ལ་འཇུག་པ་དང་། ཚིག་རྒྱན་ལ་འཇུག་ཚུལ་བཅས་ཡོད་ལ། དང་
པོ་ཚིག་གྲོགས་ལ་འཇུག་ཚུལ་དཔེར་ན། བོད་མི་རིགས་ནི་ལོ་རྒྱུས་དང་ལྡན་པའི་
རྒྱལ་ཁབ་ཅིག་ཡིན། བོད་མི་རིགས་ལོ་རྒྱུས་ལྡན་པའི་རྒྱལ་ཁབ་ཡིན་ཞེས་པ་གཉིས་
ལ་མཚོན་ན་སྔ་མའི་ཚིག་དེ་ལས་ཕྱི་མའི་ཚིག་ལ་བརྗོད་བྱ་གཞན་མེད་ལ་སྔ་མའི་
བརྗོད་དོན་གསལ་བྱེད་ཀྱི་ཚིག་གྲོགས་ལ་འཇུག་པ་ནི་དང་ཅིག་གསུམ་གྱི་ནུས་པས་
ཕྱི་མའི་ཚིག་ལས་བརྗོད་བྱ་ཇེ་གསལ་དུ་སྟོན་པ་བཞིན་ནོ། ཚིག་སྔ་མའི་བར་
གྱི་ནི་དང་ཅིག་གསུམ་ནི་སྐབས་འདིར་བརྗོད་དོན་གསལ་བྱེད་ཀྱི་ཚིག་གྲོགས་ཡིན།
གཉིས་པ་ཁ་སྐོང་ལ་འཇུག་པ་དཔེར་ན་《རྒྱལ་བོ་ལུགས་ཀྱི་བསྟན་བཅོས་ས་གཞི་
སྐྱོང་བའི་རྒྱན»ཞེས་བྱ་བ་ལས། འཇམ་དཔལ་སྨྲ་བའི་ཉི་མ་གང་དེ་ཡིས། ཞེས་
པའི་ཚིག་བར་གྱི་གང་ནི་སྡེབ་སྦྱོར་འགྲིག་པའི་ཆེད་དུ་ཁ་སྐོང་ལ་འཇུག་པ་ཡིན་ལ་
འདི་འདྲ་བ་ནི་ཚིགས་བཅད་སྐབས་སུ་འབྱུང་བ་ཤས་ཆེ་བ་ཡིན། གསུམ་པ་དཔེར་
115



སུམ་ཅུ་པ་སྐོར།
ན། ལྕགས་ཀྱི་འཛེར་ག མགོ་བདེ་བོ། ཁ་བདེ་མོ་སོགས་ཀྱི་ཀྱི་དང་བོ་དང་མོ་ནི་
བརྗོད་བདེ་བའི་དབང་གིས་མིང་གི་ཆ་ཤས་ལ་འཇུག་པ་ཡིན་ནོ། བཞི་པ་ཚིག་རྒྱན་
ལ་འཇུག་པ་དཔེར་ན། གང་སྐུ་མཐོང་ཐོས་དྲན་དང་རེག་པས་ཀྱང་། ཞེས་དང་།
མགོན་པོ་ཁྱེད་ཉིད་གང་དུ་བཞུགས་པ་དེར། ཞེས་པའི་གང་དང་ཉིད་གཉིས་སྐབས་
འདིར་ཚིག་རྒྱན་ལ་འཇུག་པ་ཡིན། ཡང་ཕྲད་ལ་གཉིས་འདུས་སོགས་ཡོད་ལ། དཔེར་
ན། རྟེན་འབྲེལ་བསྟོད་པ་ལས། གང་གང་རྐྱེན་ལ་རག་ལས་པ། །དེ་དེ་རང་
བཞིན་གྱིས་སྟོང་ཞེས། ཞེས་པའི་གང་གང་དང་དེ་དེ་གཉིས་ནི་ཕྲད་གཉིས་འདུས་
དང་། ཕྲད་སུམ་འདུས་ནི་ཡང་དེ་ཉིད་ལས། ངོ་མཚར་གྱུར་པ་ཅི་ཞིག་རྙེད། ཅེས་
དང་། ལེགས་འདོམས་ཚུལ་ནི་ཅི་ཞིག་ཡོད། ཅེས་དང་། སྟོན་པ་དེ་ལ་བདག་
ཕྱག་འཚལ། ལྟ་བུའི་བ་ཅི་ཞིག་དང་ནི་ཅི་ཞིག་དང་པ་དེ་ལ་ལ་སོགས་ནི་ཕྲད་སུམ་
འདུས་སོ། གཞན་ཕྲད་བཞི་འདུས་ལ་སོགས་པ་ཡོད་པ་རིགས་པས་ཤེས་མོད། གངས་
ཅན་བོད་ཀྱི་བརྡ་སྤྲོད་པའི་བསྟན་བཅོས་སུམ་ཅུ་བ་དང་རྟགས་འཇུག་གི་རྣམ་བཞག་
རྒྱ་ཆེར་བཤད་པ་ཐོན་མའི་ཞལ་ལུང་ལས། བྱེ་བྲག་གི་དབྱེ་བའི་དབང་དུ་བྱས་ན།
ཕྲད་གཉིས་འདུས་དང་མང་འདུས་སོགས་ཕྲད་རང་དབང་ཅན་ལ་མཐའ་ཡས་པ་
ཞིག་ཡོད་དོ། ད་སྔ་སུས་ཀྱང་གྲངས་བཅད་འདི་ཙམ་མོ་ཞེས་ཁ་ཚོད་བཅད་པ་ཞིག་
མ་མཐོང་མོད། ཨ་ལ་ཤ་སོགས་ཀྱིས་མང་ཙམ་ཞིག་བཀོད་ཡོད་དོ། ཞེས་གསུངས་
པ་དང་། ཡང་ཡུལ་གངས་ཅན་པའི་རིག་གཞུང་ཀུན་གྱི་མ་ཕྱིར་གྱུར་པ་སུམ་རྟགས་
ཀྱི་རྒྱས་བཤད་བརྡ་སྤྲོད་རིན་ཆེན་བང་མཛོད་ཅེས་བྱ་བ་ལས། ཕྲད་གཞན་དབང་
ཅན་བཞི་བཅུ་ཞེ་གསུམ་དང་དེ་ཐོག་འགྲེལ་བས་ཁ་སྐོང་པ་ཞིག་སོགས་བཅུ་བཞི་
བསྣན་པས་ལྔ་བཅུ་ང་བདུན་ཡོད། ཕྲད་རང་དབང་ཅན་ཉི་ཤུ་རྩ་གཅིག་དང་། ལྗོན་
དབང་ནས་བོད་སྒྲ་གཉིས་དང་བདག་སྒྲ་གཉིས་གསར་དུ་བསྣན་ན་ཉི་ཤུ་རྩ་ལྔ་ཡོད།
དེ་དག་བསྡོམས་པའི་ཕྲད་བརྒྱད་ཅུ་གྱ་གཉིས་ཡོད་ཅིང་། འདི་དག་འཇུག་ཚུལ་
116



:
རྣམ་དབྱེ་གསུམ་པ་ལ་དཔྱད་པ།
ལེགས་པར་ཤེས་ན་སུམ་ཅུ་པར་སློབ་སྦྱོང་བྱས་པའི་དགོས་དོན་ལེགས་པར་གྲུབ་
བོ། ཞེས་གསུངས་པ་དང༌། སྤྱིར་ཕྲད་ཡིན་ན་མིང་གི་ཆ་ཤས་ཡིན་མི་སྲིད་པ་
དང་། ཕྲད་ཉིད་གཅིག་པོས་བརྗོད་དོན་མི་སྟོན་ཞེས་བརྗོད་པའི་རྒྱུ་མཚན་ནི། དཔེར་
ན། ཀྱི་ཧུད། ཀྱི་ལྕེ། ཀྱི་ལི་ལི། གི་གུ། གི་ཝང་། གི་གུ་ཤ གྱི་ལིང་། གྱི་ན་བ།
ཡི་རང་། ཡི་དྭགས། ཡི་གེ་ ཡི་ག་སོགས་ཀྱི་ཀྱི་དང་ག་དང་གྱི་དང་ཡི་རྣམས་
ནི་མིང་དེའི་ཆ་ཤས་སུ་སྔོན་མ་ནས་ཡོད་ལ་དོན་ཡང་སྟོན་ནུས་ཤིག་གོ དེ་ལྟ་བུའི་
མིང་གི་ཆ་ཤས་སུ་ཡོད་པའི་ཀྱི་གི་གྱི་ཡི་སོགས་སྐབས་འདིར་ཕྲད་མིན་པ་ཤེས་གལ་
ཆེའོ། ཡང་དཔེར་ན། མེས་རྒྱལ་གྱི་རིག་གཞུང་། རང་བཙན་གྱི་ལས་འགུལ།
རྒྱལ་ཁབ་ཀྱི་འཛུགས་སྐྲུན། སྟག་གི་ངར་སྐད། དོན་དེ་ཡི་རང་བཞིན་སོགས་ཀྱི་
ཀྱི་དང་གྱི་དང་གི་ཡི་རྣམས་ཕྲད་གཞན་དབང་ཅན་ཡིན་ལ། མིང་གི་ཆ་ཤས་མ་
ཡིན་ནོ། སྤྱིར་ཕྲད་སྦྱར་བ་ལ་གཙོ་ཆེ་བའི་དཔང་དུ་བྱས་ན་དགོས་པ་གལ་ཆེ་བ་
གཉིས་ཡོད་ལ། བརྗོད་འདོད་ཀྱི་བློ་ཡིས་ཟིན་པའི་མིང་ཚིག་གི་ཕྲེང་པའི་རྒྱུན་སྤེལ་
བ་ལ་ཚིག་ཕྲད་སྦྱར་བ་ན་ཚིག་ཉམས་འགྱུར་ཅན་དུ་ཐོན་པའི་དགོས་པ་དང་། དེ་
ལྟ་བུའི་མིང་ཚིག་གི་ཕྲེང་བའི་རྒྱུན་སྤེལ་ཚེ་ཕྲད་སྦྱར་བ་ན་ཚིག་ནུས་ཆེར་འགྲོ་བ་དང་
མིང་ཚིག་གི་རྣམ་པ་མི་འདྲེས་པ་སོགས་ཀྱི་དགོས་པ་ཆེར་ཡོད་དོ། །
བཞི་པ་རྣམ་དབྱེ་གསུམ་པ་རྩ་བའི་གཞུང་ལས་ཇི་ལྟར་བསྟན་པའི་ཚུལ་ནི།
རྩ་བ་ལས། དེ་ཉིད་ལ་ནི་བཅུ་པ་སྦྱར། །བྱེད་པའི་སར་ནི་ཤེས་པར་བྱ། ཞེས་
གསུངས་པའི་དོན་ནི་སྔར་བསྟན་ཟིན་པའི་རྣམ་དབྱེ་དྲུག་པའི་གི་ཀྱི་འི་གྱི་དེ་དག་ཉིད་
ལ་ནི་རྗེས་སུ་འཇུག་པའི་ཡི་གེ་བཅུའི་ནང་གི་བཅུ་པ་ས་ཡིག་སྦྱར་བས། གིས༑ ཀྱིས།
འིས། གྱིས་རྣམས་སུ་གྲུབ་པ་ནི་བྱེད་པ་པོ་གང་ཞིག་གིས་བྱ་བ་ཞིག་བྱས་ཟིན་འདས་
པའམ། བྱེད་བཞིན་པའམ། བྱེད་པར་འགྱུར་བ་གང་རུང་སྟོན་པར་བྱེད་པའི་
སྒྲ་ཡིན་པས་བྱེད་པ་པོའི་ས་རུ་ཤེས་པར་བྱའོ། དེ་ལྟར་རྣམ་དབྱེ་གསུམ་པའི་ཕྲད་
117
་



སུམ་ཅུ་པ་སྐོར།
དེ་དག་སྦྱོར་ཚུལ། རྣམ་དབྱེ་དྲུག་པ་འབྲེལ་སྒྲའི་སྐབས་དང་མཚུངས་ལ་དཔེར་
ན། བདག་གིས་དང་། ཁྱེད་ཀྱིས་དང་། ངས་དང་། ཀུན་གྱིས་ལྟ་བུའོ།
ལྔ་པ་རྣམ་དབྱེ་གསུམ་པའི་ཤུགས་བསྟན་ཡིས་བཤད་པ། ང་ཚོ་བོད་ཀྱི་བརྡ་
སྤྲོད་རིག་པའི་གཞུང་ལུགས་ཆེན་པོའི་ནང་གི་ཤུགས་བསྟན་ཞེས་པའི་ཚིག་གཉིས་
པོ་འདི་ལ་ཅུང་ཟད་དཔྱད་ན་འདས་པའི་ལོ་རྒྱུས་ལ་ཕྱི་མིག་མི་ལྟ་རང་དབང་མེད་
ལ། དེ་ལྟར་བོད་ཀྱི་སྒྲ་རིག་པའི་གཞུང་ལུགས་འདི་ལ་བསམ་ཡུལ་ལས་འདས་པའི་
འཕེལ་འགྲིབ་ཆེན་པོ་ཞིག་བྱུང་ཡོད་པ་མཚོན་ཐུབ་ལ། ངོ་བོའི་གནས་ལུགས་ཀྱི་
སྒོ་ནས་བཤད་ན་དེ་ལྟར་བྱུང་ཡོད་པའི་དབང་གིས་གཞུང་ཕྱི་མོ་གཉིས་ཀྱི་ནང་དུ་
དངོས་སུ་མི་གསལ་བ་དང་ཚིག་ཟིན་ལ་གསལ་བ་དཔེར་ན། སུམ་ཅུ་བའི་རྩ་གཞུང་
ལས། གཞན་ཡང་རྗེས་འཇུག་ཤེས་པ་ཡིས། ཞེས་དང་། མན་ངག་དེ་དག་མཐུ་
ཡིས་ནི། ཞེས་དང་། བསླབ་པའི་རིམ་པ་འདི་ཡིས་ནི། ཞེས་དང་། ཡང་རྟགས་
ཀྱི་འཇུག་པའི་རྩ་བ་ལས། ཕོ་ཡིས་ཕོ་ཡི་མིང་མཐའ་དྲངས། །མོ་ཡིས་མོ་ཡི་མིང་
མཐའ་དྲངས། ཞེས་གསུངས་པའི་གཞུང་ཚིག་ལ་བསམ་བློ་ཞིབ་མོ་བཏང་ན་རྩ་
གཞུང་འདི་གཉིས་ལས་བྱེད་ཕྲད་ཡིས་དངོས་སུ་མ་གསུངས་པ་བདེན་ཡང་དོན་གྱིས་
གཞུང་གཞན་ན་བསྟན་ཡོད་པ་རྟོགས་སླ་བ་འདི་ལྟར་རོ། །
གཉིས་པ། རྣམ་དབྱེ་གསུམ་པའི་གོ་དོན་མདོར་བསྡུས་དང་དཔེ་དོན་སྦྱར་
ནས་བཤད་པ་ལ། སྤྱིར་རྣམ་དབྱེ་གསུམ་པ་གདེང་ཚོད་ཐུབ་པ་རྟོགས་པ་ལ་ངེས་
དགོས་པ་བྱེད་པ་པོ་དང་། བྱེད་པ་དང་། བྱ་བའི་ཡུལ་གྱི་དངོས་པོ་དང་།
བྱེད་པ་པོ་གཞན་དང་མ་འབྲེལ་བའི་བྱ་ཚིག བྱེད་པ་པོ་གཞན་དང་འབྲེལ་བའི་
བྱ་ཚིག་བཅས་ལྔ་བོ་འདི་རྣམ་དབྱེ་གསུམ་པ་ཤེས་དགོས་པ་ལ་ངེས་པར་དུ་རྟོགས་
ཐུབ་དགོས་ལ།
དང་བོ་བྱེད་པ་པོ་ནི་བྱ་དངོས་གང་ཞིག་གིསྟེང་ལ་བྱ་བ་ཞིག་བྱེད་པའི་ཚེ། བྱ་
_118



རྣམ་དབྱེ་གསུམ་པ་ལ་དཔྱད་པ།
wwwwwwwwwwwwwwwwwwwwwwwwwwwwwwwww
བའི་བྱེད་རྩོལ་འབྱུང་སའི་གཞི་དངོས་པོ་སེམས་ལྡན་ནམ་ཡང་ན་སེམས་ལྡན་མ་
ཡིན་པའི་བྱ་དངོས་ཀྱིས་སེམས་ལྡན་ལྟ་བུའི་བྱ་བ་བྱེད་པའི་རིགས་དེ་ནི། རྣམ་དབྱེ་
གསུམ་པ་བྱེད་པ་ལ་བྱེད་པ་པོ་གཙོ་བོ་དང་བྱེད་པ་ཕལ་བ་གཉིས་ཡོད་པའི་ནང་གི་
བྱེད་པ་པོ་གཙོ་བོ་ཞེས་ཟེར་རོ། དཔེར་ན། དོན་འགྲུབ་ཀྱིས་བཤད། ནོར་བུས་
བཟུང་། ཁོང་གིས་གསུངས། ཞེས་སོགས་ཀྱི་དོན་འགྲུབ་དང་ནོར་བུ་ཁོང་གསུམ་
ནི། བྱེད་པ་པོ་གཙོ་བོ་ཡིན་ལ། །
གཉིས་པ་བྱེད་པ་ཕལ་བ་ནི། བྱ་བ་བྱེད་མཁན་གྱི་ཡན་ལག་དང་ཐབས་དང་
ཡོ་བྱད་སོགས་ཀྱིས་གཙོ་བོ་ལ་རམ་འདེགས་ཀྱི་ཚུལ་དུ་བྱ་བ་བྱེད་མཁན་ཞིག་ཡིན་
དགོས་སོ། དང་པོ་བྱེད་པ་པོ་གཙོ་བོའི་ཡན་ལག་གིས་བྱ་བ་བྱེད་པར་སྟོན་པ་ནི།
དཔེར་ན། རྐང་བས་གཅིར་ལྟ་བུ་དང་། གཉིས་པ་བྱེད་པ་པོ་གཙོ་བོའི་ཐབས་ཀྱིས་
བྱ་བ་བྱེད་པར་སྟོན་པ་ནི། དཔེར་ན་རྟོག་པས་ཤེས། བསྒྲུབ་པས་འགྲུབ་ལྟ་བུ་དང་།
གསུམ་པ་ཡོ་བྱད་སོགས་ཀྱིས་བྱ་བ་བྱེད་པར་སྟོན་པ་ནི། ཐག་པས་བསྡམས། ཚོན་
གྱིས་བསྒྱུར། དངུལ་གྱིས་ཉོས་ལྟ་བུའོ། འདི་དག་གི་སྐབས་སུ་བྱེད་པ་པོ་ཤུགས་
ལ་རྟོགས་དགོས་པ་ནི་གནད་དམ་པ་ཞིག་གོ
གསུམ་པ་བྱ་བའི་ཡུལ་གྱི་དངོས་པོ་ནི་བྱ་བ་བྱེད་པའི་སྐབས་ཀྱི་བྱེད་རྩོལ་འབྱུང་
སའི་གཞི་དངོས་པོ་དེ་ལས་ཐ་དད་དུ་ཡོད་པ་དང༌། དེ་མེད་ན་བྱེད་པ་པོའི་བྱ་བ་
མི་འགྲུབ་ལ། བྱེད་པ་པོ་དང་ཕན་ཚུན་བལྟོས་ནས་ཡོད་པའི་དངོས་པོ་ལ་བྱ་བའི་
ཡུལ་གྱི་དངོས་པོ་ཟེར། དཔེར་ན། སྟག་གིས་ལུག་བསད། ངས་ཤིང་བཤག
མགར་བས་ལྕཊ་བརྡུངས་ཞེས་སོགས་ཀྱི་ལུག་དང་ཤིང་དང་ལྕགས་རྣམས་ནི་སྐབས་
འདིའི་བྱ་བའི་ཡུལ་གྱི་དངོས་པོ་ཡིན་ནོ། །
བཞི་པ་བྱེད་པ་པོ་གཞན་དང་མ་འབྲེལ་བའི་བྱ་ཚིག་ནི། དངོས་པོའི་རང་
ནུས་ཀྱི་བྱ་སྤྱོད་ལས་གཞན་དང་མ་འབྲེལ་བར་རང་འགུལ་གྱི་བྱ་སྤྱོད་སྟོན་པའི་ཐ་
119



སུམ་ཅུ་པ་སྐོར།
སྙད་ལ་བྱེད་པ་པོ་གཞན་དང་མ་འབྲེལ་པའི་བྱ་ཚིག་ཅེས་གསུངས་ལ། དཔེར་ན།
སྐྲག དགའ། བྲོས་སོགས་བྱེད་པ་པོ་གཞན་དང་མ་འབྲེལ་བའི་བྱ་ཚིག་ཡིན་སྟབས་
རྣམ་དབྱེ་གསུམ་པ་བྱེད་པའི་སྒྲ་མི་ཐོབ་པོ། དཔེར་ན། ཁོང་སྐྲག ཁོང་དགའ།
ཀུན་བྲོས་ལྟ་བུའོ། །
ལྔ་པ་བྱེད་པ་པོ་གཞན་དང་འབྲེལ་བའི་བྱ་ཚིག་ནི། དངོས་པོའི་རང་ནུས་
ལས་བྱུང་བའི་བྱ་སྤྱོད་མིན་པར་གཞན་དང་འབྲེལ་བ་ལས་བྱུང་བའི་འགུལ་སྐྱོད་ཀྱི་
ནུས་པ་སྟོན་པའི་བྱ་བའི་ཐ་སྙད་ལ་བྱེད་པ་པོ་གཞན་དང་འབྲེལ་བའི་བྱ་ཚིག་ཅེས་
གསུངས་ལ། དཔེར་ན། གླེབ། བསྒྱུར། བརྫིས་སོགས་བྱ་བ་བྱེད་པ་པོ་དང་།
བྱ་བའི་ཡུལ་གཉིས་ལ་སྦྱར་ན་རྣམ་དབྱེ་གསུམ་པ་ཐོབ་ལ། དཔེར་ན། རྐང་བས་
གླེབ། ཐབས་ཀྱིས་བསྒྱུར། རྐང་མགོས་བརྫིས་ལྟ་བུའོ། དེ་ལྟར་བྱེད་པ་པོ་དང་།
བྱེད་པ་དང་། བྱ་བའི་ཡུལ་དང་། དངོས་པོའི་རང་ནུས་ཀྱི་བྱ་སྤྱོད་ལས་གཞན་
དང་མ་འབྲེལ་བར་རང་འགུལ་གྱི་བྱ་སྤྱོད་སྟོན་པའི་ཐ་སྙད་ལ་བྱེད་པ་པོ་གཞན་དང་
མ་འབྲེལ་བའི་བྱ་ཚིག་ཅེས་དང་། དངོས་པོའི་རང་ནུས་ལས་བྱུང་བའི་བྱ་སྤྱོད་མ་
ཡིན་པར་གཞན་དང་འབྲེལ་བ་ལས་བྱུང་བའི་འགུལ་སྐྱོད་ཀྱི་ནུས་པ་སྟོན་པའི་བྱ་བའི་
ཐ་སྙད་ལ་བྱེད་པ་པོ་གཞན་དང་འབྲེལ་བའི་བྱ་ཚིག་ཅེས་དང་། བྱེད་པ་པོ་དང་དེས་
བྱས་པའི་བྱ་བ་གཉིས་ཀྱི་རྣམ་པ་མ་འདྲེས་པར་སོ་སོར་དབྱེ་བྱེད་ཀྱི་བྱེད་ཕྲད་སོགས་
རྣམ་དབྱེ་གསུམ་པའི་སྐབས་འདིར་ངེས་དགོས་སོ། དཔེར་ན། ཕུན་ཚོགས་མཁས་
མཆོག་གིས་གཟུགས་འཛིན་འཕྲུལ་ཐག་ཏུ་ཟློས་གར་ཕབ། ཅེས་པ་ལ་རྟོགས་དགོས་
པའི་གནས་ལྔ་ཡོད་དེ། དང་པོ་སྐབས་འདིའི་ཕུན་ཚོགས་མཁས་མཆོག་ནི་རྣམ་དབྱེ་
གསུམ་པ་བྱེད་པའི་བྱེད་པ་པོ་གཙོ་བོ་སྟེ་གཟུགས་འཛིན་འཕྲུལ་ཐག་ཏུ་ཟློས་གར་ཕབ་
མཁན་ཡིན། གཉིས་པ་ཟློས་གར་ནི་བྱེད་པ་པོ་ཕུན་ཚོགས་མཁས་མཆོག་གི་བྱ་བའི་
ལས་ཀྱི་དངོས་པོ་ཡིན། གསུམ་པ་ཕབ་ཅེས་པ་ནི་ཕུན་ཚོགས་མཁས་མཆོག་གིས་
120



*
*
*
* +
*
:
+，
HA
A-
རྣམ་དབྱེ་གསུམ་པ་ལ་དཔྱད་པ།
ཟློས་གར་ཕབ་པའི་འགུལ་སྐྱོད་མཚོན་བྱེད་ཀྱི་དུས་འདས་པ་སྟོན་པའི་ལས་ཚིག་ཡིན།
བཞི་པ་གིས་ཞེས་པ་ནི་བྱེད་པ་པོ་ཕུན་ཚོགས་མཁས་མཆོག་དང་དེས་བྱས་པའི་བྱ་
བ་གཟུགས་འཛིན་འཕྲུལ་ཐག་ཏུ་ཟློས་གར་ཕབ་པ་གཉིས་ཀྱི་རྣམ་པ་མ་འདྲེས་པར་
སོ་སོ་དབྱེ་བྱེད་ཀྱི་བྱེད་ཕྲད་ཡིན་ནོ། ལྔ་པ་གཟུགས་འཛིན་འཕྲུལ་ཐག་ནི་ཕུན་ཚོགས་
མཁས་མཆོག་གིས་ཟློས་གར་ཕབ་པའི་བྱ་བ་བྱེད་སའི་ཡུལ་ཡིན་པས་དེ་ནི་བྱ་བའི་
ཡུལ་ཡིན་ནོ།
རྣམ་དབྱེ་གསུམ་པའི་སྐབས་འདིར་བྱེད་པ་པོ་དང་། ལས་ཀྱི་དངོས་པོ་
དང༌། ལས་ཚིག བྱེད་ཕྲད་དང་། བྱ་ཡུལ་བཅས་དངོས་ཤུགས་གང་རུང་གི་སྒོ་
ནས་འཛོམས་ལ། ཡང་རྣམ་དབྱེ་གསུམ་པ་བྱེད་པ་ནི་བྱེད་པ་པོ་གཙོ་བོར་སྟོན་པའི་
རྣམ་དབྱེ་ཡིན་པས། བྱེད་པ་པོ་གཙོ་བོ་དང་བྱེད་པའམ་བྱེད་པོ་ཕལ་བ་གཉིས་དངོས་
སུ་བསྟན་པ་དང་། བྱེད་པ་པོ་གཙོ་བོ་དངོས་སུ་བསྟན་པ་དང་བྱེད་པ་ཕལ་བ་ཤུགས་
ལ་བསྟན་པ། བྱེད་པོ་ཕལ་བ་དངོས་སུ་བསྟན་པ་དང་བྱེད་པ་པོ་གཙོ་བོ་ཤུགས་ལ་
བསྟན་པ། བྱེད་པ་པོ་གཙོ་བོ་དང་བྱེད་པ་ཕལ་བ་གཉིས་ཀ་ཤུགས་ལ་བསྟན་པ་སོགས་
ཡོད། ཡང་བྱེད་པ་པོ་གཙོ་ཕལ་གཉིས་སུ་དབྱེ་བ་འགྲེལ་མཛད་མཁན་པོ་རྣམས་
ཞལ་མཐུན་ལ་དེ་བྱ་བ་ལ་སྦྱར་བའི་ཚེ་གང་བྱེད་པ་པོ་གཙོ་བོ་དང་གང་བྱེད་པ་ཕལ་
བ་ལ་ངོས་འཛིན་ཚུལ་མི་འདྲ་བ་ཁག་གཉིས་ཡོད་ལ། དང་པོ། བོད་ཀྱི་བརྡ་སྤྲོད་
པའི་གཞུང་སུམ་ཅུ་པ་དང་རྟགས་ཀྱི་འཇུག་པ་ཉུང་ངུའི་ཚིག་གིས་གོ་སླ་བར་བཀྲལ་
བ་ལེགས་བཤད་སྣང་བ་དམ་པ་ཞེས་བྱ་བ་ལས། ཟོར་བས་རྩྭ་གཅོད་ལྟ་བུ་བྱེད་
པ་པོ་གཙོ་ཕལ་གཉིས་སུ་ཡོད་པ་ལས་གཙོ་བོ་ཟོར་བ་ཙམ་བསྟན་གྱི་བྱེད་པ་པོ་ཕལ་
བ་རྩྭ་ཟོར་བས་གཅོད་མཁན་མ་བསྟན་པའང་ཡོད་ཅིང་། ཞེས་གསུངས་ཚུལ་ལ་
བསམ་ན་རྩྭ་གཅོད་མཁན་གྱི་གང་ཟག་དེ་གཅོད་བྱེད་མ་ཡིན་པས་བྱེད་པ་པོ་ཕལ་
བ་དང་། རྩྭ་གཅོད་བྱེད་ཀྱི་ཟོར་བ་དེ་གཅོད་བྱེད་ཡིན་པས་བྱེད་པ་པོ་གཙོ་བོ་ལ་
121
་



སུམ་ཅུ་པ་སྐོར།
འདོད་ཡོད་པས་རྩྭ་གཅོད་པའི་བྱ་བ་ལ་དངོས་སུ་ཞུགས་མཁན་གཅོད་བྱེད་ཟེར་བ་
དེས་འགུལ་བསྐྱོད་ཀྱི་རྣམ་པའི་བྱ་བ་བྱེད་པའི་ཐབས་དེ་བྱེད་པ་པོ་གཙོ་བོ་ཡིན་དགོས་
ལ། དེས་ན་གཅོད་བྱེད་ཟོར་བ་བྱ་བ་ལ་ཞུགས་པས་འགུལ་བསྐྱོད་ཀྱི་རྣམ་པའི་བྱ་
བ་བྱེད་པའི་ཐབས་དེ་འབྱུང་སའི་ཁུངས་དངོས་སམ་གཙོ་བོ་གང་ཟག་རྩྭ་གཅོད་མཁན་
དེ་ཡིན་པས་གང་ཟག་རྩྭ་གཅོད་མཁན་དེ་བྱེད་པ་པོ་གཙོ་བོ་ཡིན་པར་སེམས་སོ། དེ་
ལྟ་བུའི་བྱེད་པ་པོ་གཙོ་བོའི་ཡན་ལག་དང་། ཐབས་དང་། ཡོ་བྱད་སོགས་ཀྱིས་
བྱ་བ་བྱེད་པར་སྟོན་པ་ལ་བྱེད་པ་ཕལ་བའམ་བྱེད་པོ་ཕལ་བ་ཟེར། ཁྱེད་ལྟར་ན་
ཁྱེད་ཀྱིས་ཀློག་བཞིན་པའི་བཅོམ་ལྡན་འདས་ཀྱི་བཀའ་རྣམས་ནི་བཅོམ་ལྡན་འདས་
ཀྱི་བཀའ་མ་ཡིན་པར་ཁྱེད་ཀྱི་བཀའ་ཡིན་པར་འདོད་དགོས་པ་དང་། དེས་ན་བཅོམ་
ལྡན་འདས་ཀྱིས་གསུངས་པའི་བཀའ་རྣམས་ནི་ཀློག་པ་པོ་གང་དང་གང་ཡིན་པ་དེ་
དང་དེའི་བཀའ་ཡིན་པ་ལས་བཅོམ་ལྡན་འདས་ཀྱིས་གསུངས་པའི་བཀའ་ནི་མེད་
དགོས་པ་བློ་ངོར་མི་བདེ་བ་འབའ་ཞིག་གོ
གཞན་ཡང་རྟགས་ཀྱི་འཇུག་པའི་དགོངས་འགྲེལ་རབ་གསལ་སྣང་བ་ཞེས་
བྱ་བ་ལས། མདོར་ན་ཤིང་མཁན་ནི་བྱེད་པ་པོ་དང་། སྟ་རེ་བྱེད་པ་དང་ཞེས་
གསུངས་པ་དང་། ཡང་བོད་བརྡའི་རྣམ་བཞག་ཉེར་མཁོ་ཕྱོགས་བསྡེབས་ཨུཏྤལའི་
དོ་ཤལ་གཉིས་པའི་རྣམ་དབྱེ་བརྒྱད་དང་བྱ་བྱེད་ལས་སོགས་ཀྱི་ཁྱད་པར་མདོ་ཙམ་
བརྗོད་པ་དཀའ་གནད་གསལ་བའི་མེ་ལོང་ཞེས་པ་ལས། ཤིང་མཁན་བྱེད་པ་པོ་
ཡིན་ཏེ། །གཅོད་པ་པོ་ནི་དེ་ཡི་སྒྲ། །སྙན་བྱེད་སྟ་རེ་བྱེད་པ་སྟེ། །གཅོད་བྱེད་
བྱེད་པའི་སྒྲ་ཡིན་ནོ། ཞེས་དང་། ཡང་ཡུལ་གངས་ཅན་པའི་རིག་གཞུང་ཀུན་
གྱི་མ་ཕྱིར་གྱུར་པ་སུམ་རྟགས་ཀྱི་རྒྱས་བཤད་བརྡ་སྤྲོད་རིན་ཆེན་བང་མཛོད་ཅེས་
པ་ལས། ཡི་གེ་འབྲི་ལྟ་བུར་མཚོན་ན། ཡི་གེ་འབྲི་བ་བོ་གང་ཟག་དེ་ནི་དེའི་བྱེད་
པ་པོ་གཙོ་བོ་ཡིན་ལ། འབྲི་བའི་བྱ་བ་བྱེད་བཞིན་པའི་ལག་པ་དང་སྨྱུ་གུ་གཉིས་ནི་
122



རྣམ་དབྱེ་གསུམ་པ་ལ་དཔྱད་པ།
དེའི་བྱེད་པ་པོ་ཕལ་བ་ཡིན་ཏེ། ཡི་གེ་འབྲི་བ་ལ་རང་དབང་དུ་བྱེད་པ་ནི་གང་ཟག་
དེ་ཡིན་པས་བྱེད་པ་པོ་གཙོ་བོ་ཞེས་བརྗོད་དོ། ལག་པ་དང་སྨྱུ་གུ་དེ་གཉིས་ནི་བྱེད་
པ་པོ་གཙོ་བོ་དེས་གཞན་དབང་དུ་ཡི་གེ་འབྲི་བ་ལ་སྦྱོར་བ་ཡིན་པས་བྱེད་པ་པོ་ཕལ་
བ་ཞེས་བརྗོད་དོ། ཞེས་གསུངས་པ་སོགས་སྔོན་གྱི་སྒྲ་རིག་པའི་བསྟན་བཅོས་ཀྱི་
འགྲེལ་མཛད་མཁན་པོ་ཕལ་ཆེ་བའི་འདོད་ཚུལ་དེ་ལྟར་ཡིན་པ་རྒྱུ་མཚན་དུ་བཟུང་
ནས་རང་ལུགས་བཞག་པ་ཡིན་པས་གཟུར་གནས་དག་གིས་དཔྱད་པར་འཚལ།
ཡང་རྣམ་དབྱེ་གསུམ་པའི་སྐབས་སུ་བྱེད་པོ་ཕལ་བའམ་བྱེད་པ་ཕལ་བ་ཟེར་
བ་དེ་ལའང་འདོད་ཚུལ་མི་འདྲ་བ་རེ་ཡོད་དོ། རྟགས་ཀྱི་འཇུག་པའི་དཀའ་འགྲེལ་
གནད་ཀྱི་སྒྲོན་མེ་ལས། འདིར་ཁོ་བོས་ནི་བྱེད་པ་དང་བྱེད་པོ་གཉིས་ཀྱི་དབྱེ་བ་
མ་འདྲེས་པར་བྱས་ཏེ། ཤིང་མཁན་ལ་བདག་པོ་སྟོན་བྱེད་ཀྱི་པོ་སྒྲ་འཇུག་རུང་བ་
ལས། སྟ་རེ་ལ་ནི་བྱེད་པ་ལས་བྱེད་པོ་སྟོན་བྱེད་ཀྱི་པོ་མི་འཇུག་པར་འདོད་པ་ཡིན།
ཞེས་གསུངས་པ་དང་། ཡང་མཁས་པའི་མགུལ་རྒྱན་མུ་ཏིག་ཕྲེང་མཛེས་ཞེས་བྱ་
བ་ལས། བདག་གིས་རིག་སྔགས་ཀྱིས་ཚེ་སྒྲུབ་ལྟ་བུར་བདག་དང་རིག་སྔགས་
གཉི་ག་སྤྱིར་བྱེད་པ་པོ་ཡིན་པས་གཉིས་ཀ་ལ་རྣམ་དབྱེ་གསུམ་པ་འཇུག་ཀྱང་། བདག་
བྱེད་པ་པོ་གཙོ་བོ་དང་རིག་སྔགས་བྱེད་པོ་ཕལ་བ་ཡིན་པའི་དབྱེ་བ་ཡོད་ཅིང་ཡང་
ན་བདག་བྱེད་པ་པོ་དང་རིག་སྔགས་ནི་བྱེད་པ་ཙམ་ཡིན་པའི་བྱེ་བྲག་ཤེས་པར་བྱ་
དགོས་སོ། ཞེས་གསུངས་པ་དོན་ལ་གནས་ཤིང་། དཔེར་ན། དུས་ཚོད་འཁོར་
ལོས་ཅོང་བརྡ་བསྒྲགས། ཆུས་དེད། རླུང་གིས་ཁྱེར། མདུང་གིས་ཕུག སོ་ཡིས་
སྙིལ། སྨྱུ་གུས་བྲིས། འཕྲུལ་གྱིས་ཤེས་ཞེས་སོགས་ཀྱི་བྱེད་པ་པོ་དང་བྱེད་པོ་ཕལ་
བ་ལ་བྱེད་སྒྲ་སྦྱར་བས་ནི་བྱ་བ་བྱེད་མཁན་གང་ཟག་མིན་ཡང་གང་ཟག་གིས་བྱ་བ་
བྱེད་པ་དང་མཚུངས་པས་བྱ་བ་བྱེད་པའི་ཆ་ནས་རྣམ་དབྱེ་གསུམ་པའི་བྱེད་སྒྲ་སྦྱར་
བ་ཡིན་ནོ།
123



སུམ་ཅུ་པ་སྐོར།
བྱེད་ཕྲད་རྐྱང་བ་དང་བརྩེགས་མ་གཉིས་ཡོད་པའི་དང་པོ་གོ་སླ་ལ་བརྩེགས་
མ་ནི། དཔེར་ན། ངས་བྱེད་ནས་ལག་པས་ཐལ་མོ་བརྡབས། ངས་དཔར་ཆས་
ཀྱི་དཔར་བླངས། ངའི་དཔར་ཆས་ཀྱིས་དཔར་བླངས། ངས་དཔར་ཆས་ཀྱིས་
དཔར་བླངས་ཞེས་སོགས་ཚིག་ཕྲེང་གཅིག་གི་ནང་དུ་བྱེད་ཕྲད་སྦྱོར་ཚུལ་མི་གཅིག་
པ་ནི་བརྗོད་བྱའི་དོན་སྟོན་ཚུལ་ལ་ཁྱད་པར་ཡོད་པ་ཤེས་དགོས་པ་དང་། ཡང་ལ་
ལས་དེང་སྐབས་ནས་ཕྲད་ཀྱིས་བྱེད་ཕྲད་ཀྱི་ཚབ་བྱེད་པ་མང་ལ་དེ་ནི་ཉི་ཚེ་བའི་ཡུལ་
སྐད་ཡིན་པས་བོད་བརྡའི་གཞུང་དང་མི་མཐུན་ལ། བོད་ཀྱི་ཐུན་མོང་གི་སྤྱི་སྐད་
དང་མི་མཐུན་སྙམ། དཔེ་དག་པ་རྣམས་སུ་དཔེར་ན་བོད་གཞུང་ཤེས་རིག་དཔེ་
སྐྲུན་ཁང་གིས་བསྐྲུན། བོད་ཀྱི་ཤེས་རིག་དཔེ་སྐྲུན་ཁང་ནས་འབྱོར། བོད་ཀྱི་དཔེ་
མཛོད་ཁང་གིས་པར་གཞི་བསྒྲིགས། ཚེ་ཏན་ཞབས་དྲུང་གིས་བརྩམས་ལྟ་བུར་བཀོད་
ཡོད་ལ། དེ་ལྟར་མ་ཡིན་པར་བསྟན་བཅོས་ཀྱི་ཐ་སྙད་དང་བོད་སྤྱིའི་སྐད་དེ་པོར་
ནས་ཡུལ་སྐད་ཀྱི་གཞུག་ཏུ་རྒྱུགས་དྲགས་ན་བོད་ཡིག་ཀྱང་གོ་དཀའ་བ་དང་རྙོག་
དྲ་ཆེ་རུ་འགྲོ་ངེས་པ་ལ། དེ་ནི་གྱོང་གུད་ཆེན་པོ་ཡིན་པས་ཁེ་སྤོགས་མ་ཡིན་པ་ཤེས་
རྒྱུ་གལ་འགངས་ཤིན་ཏུ་ཆེའོ། ཤེས་ཡོན་ལམ་སྟོན་ལས། ཡིན་ནའང་གནད་
ཆེན་པོ་གང་ཡོད་ཟེར་ན། སྔོན་གྱི་ལོ་ཙཱ་བ། མཁན་པོ། དཀའ་ལས་རྒྱག་ཐུབ་
མཁན་དེ་ཚོས་མི་རབས་ནས་མི་རབས་སུ་དཀའ་ལས་བརྒྱབ། མིང་ཚིག་གཏན་
འབེབས་བྱས་པའི་བཀའ་བསྟན་འགྱུར་པོ་ཏི་སུམ་བརྒྱ་ལྷག་ཅིག་ང་ཚོར་ཡོད། ང་
རང་ཚོ་ཕལ་སྐད་བེད་སྤྱོད་བྱེད་པ་དེ་ག་ལེ་ག་ལེ་ཐལ་དྲགས་ན་གང་འཚམས་ཤིག་
ནས་ང་ཚོས་དེ་དག་གི་དོན་མི་ཤེས་པའི་ཉེན་ཁ་ཡོད། རྒྱ་མིའི་ནང་ལ་ཡང་རྒྱ་ཡིག་
ཐོག་ཡོད་པའི་བཀའ་འགྱུར་དེ་ཚོའི་གྲས་ཀློག་མི་ཤེས་པ་དང་། ཁ་ཤས་ཀློག་ཤེས་
ནའང་དོན་དག་མ་ཤེས་པ་མང་པོ་ཞིག་ཡོང་གི་འདུག་པ་དེ་འདྲ་ང་ཚོར་ཡང་ཡོང་
ཉེན་ཡོད་ཅེས་དང་། རིམ་པས་རིམ་པས་ཕལ་སྐད་གཙོ་བོར་བཟུང་སྟེ་ཕལ་སྐད་
124



རྣམ་དབྱེ་གསུམ་པ་ལ་དཔྱད་པ།
སྒང་ལ་ཕྱིན་པ་ཡིན་ན། གང་འཚམས་ཤིག་ནས་བཀའ་བསྟན་འགྱུར་པོ་ཏི་མང་
པོ་དེ་དག་ཀློག་མ་ཤེས་པ་དང་། དོན་དག་གོ་མི་ཐུབ་པ་ཞིག་ཆགས་རྒྱུ་དང་གཅིག
གཉིས་ནས་སྐད་ཀྱི་སྒྲ་གདངས་ལ་མཚོན་ན་ལྷ་སའི་གྲོང་ཁྱེར་ནང་གི་སྐད་ཆ་དེ་དང་
གཙང་ཆུའི་ལྷོ་ཕྱོགས་གྲིབ་ནང་གྲིབ་པ་ཚོའི་སྐད་ཆ་དེ་གཉིས་ཀྱང་སྒྲ་གདངས་མི་
འདྲ་བ་ཡོད། གང་འཚམས་ཤིག་ནས་གྲིབ་པ་ཚོས་ཡི་གེ་བྲིས་པ་དེ་ལྷ་ས་པ་ཚོས་
མི་ཤེས་པ། ལྷ་ས་པ་ཚོས་ཡི་གེ་བྲིས་པ་གྲིབ་པ་ཚོས་མི་ཤེས་པ་ཞིག་ཆགས་རྒྱུའི་
ཉེན་ཁ་ཡོད་ཅེས་གསུངས་པ་དང་། བོད་ཆེན་པོའི་སྲིད་ལུགས་དང་འབྲེལ་བའི་རྒྱལ་
རབས་དེབ་ཐེར་དཀར་པོ་ཞེས་བྱ་བ་ལས། དེས་ན་ད་དུང་ཡང་རང་རེ་རྣམས་
ཇི་སྲིད་བསྟན་བཅོས་ཀྱི་ཐ་སྙད་དང་ཆོས་སྐད་ལ་ཆ་འཇོག་བྱེད་པ་དེ་སྲིད་དུ་བོད་
ཡུལ་ཡོངས་རྫོགས་ཀྱི་སྐད་རིགས་ཀྱང་གཅིག་ཏུ་གནས་པ་ཡིན་ཞིང་། དཔེར་ན་
ཆོས་སྐད་དུ་བྲིས་པའི་གླེགས་བམ་ཞིག་མངའ་རིས་ནས་ཨ་མདོའི་བར་དུ་འཁྱེར་
ཡང་། ཐམས་ཅད་ཀྱིས་རྟོགས་ཤིང་གོ་ཐུབ་པ་ཡིན། དེ་མིན་དེང་སང་མཐའ་
མི་འགའ་ཞིག་གིས། དབུས་ཀྱི་ཕལ་སྐད། བླ་དྭགས་ཀྱི་ཕལ་སྐད་སོགས་སྣང་
བར་གང་དྲན་གྱི་སྐད་མཛོད་དང་གླེགས་བམ་སྡེབ་པ་འདི་རིགས། བརྒྱ་ལ་དར་
སྲོལ་ཆེ་རུ་སོང་ན། ཡུལ་སོ་སོའི་ཕལ་སྐད་མི་འདྲ་བའི་རྐྱེན་གྱིས། བོད་ཀྱི་སྐད་
སྤྱི་ཡང་དུམ་བུར་ཆད་དེ། ནམ་ཞིག་ན་ཡུལ་སོ་སོའི་སྐད་དང་ཡི་གེ་ཕན་ཚུན་བརྡ་
མི་འཕྲོད་པ་ཞིག་འོང་ངེས་ལ། སྐད་ཡིག་སོ་སོར་གྱེས་པས་བསམ་འཁྱེར་དང་སྤྱོད་
ལམ་སོགས་ཀྱང་ཐ་དད་དུ་སོང་སྟེ། མཐར་བོད་ཀྱི་རིགས་དང་རྒྱལ་ཁམས་རྩ་བ་
ཉིད་ནས་སིལ་བུར་འཐོར་བའི་རྐྱེན་དུ་འགྲོ་བ་ལགས། གལ་ཏེ་ཕལ་སྐད་གསར་
པ་དེ་འདྲ་ཞིག་བོད་ཡུལ་ཀུན་ཏུ་དར་བའི་དབང་དུ་བྱས་ན་ཡང་། རང་ཅག་གི་ཆོས་
སྐད་དུ་བྲིས་པའི་མདོ་རྒྱུད་རིག་གནས་ཀྱི་གཙུག་ལག་རྒྱ་མཚོ་ལྟ་བུ་འདི་ཀུན་རིམ་
གྱིས་སུས་ཀྱང་མི་གོ་བའི་གླེགས་བམ་གྱི་ཕུང་པོ་ཙམ་དུ་འགྲོ་ངེས་པས། སྲོལ་ངན་
125



སུམ་ཅུ་པ་སྐོར།
འདི་འདྲའི་ཕྱོགས་ལ་ཐམས་ཅད་ཀྱིས་བག་ཟོན་དགོས་པ་ལགས། ཞེས་གསུངས་
པའི་ལེགས་བཤད་རྨད་དུ་བྱུང་བ་འདི་ང་ཚོ་ཕྱི་རབས་པའི་འོས་འགན་ཡིན་པས་གང་
གསུངས་ལག་ལེན་ཁེལ་དགོས་པ་ལས་མིང་གི་རྗེས་འབྲངས་ཙམ་གྱིས་ཐུགས་ཀྱི་
རྗེས་མི་ཟིན་ཏོ། །
གཞལ་མེད་རིན་བྲལ་གསེར་གྱི་ཞལ་གདམས་དེ།།
མ་བྱས་མིང་གི་རྗེས་འབྲངས་ཙམ་ཉིད་ཀྱིས།།
ཁ་ཤ་ཟད་དེ་སྣ་ཤ་ཐུག་གི་བར།།
བལྡབས་ཀྱང་རང་ཉིད་ངལ་པའི་རྒྱུ་རུ་མཐོང་།།
ཞེས་རྣམ་དབྱེ་གསུམ་པའི་ཕྲད་ཀྱི་སྦྱོར་ཚུལ་འཕྲོས་དང་བཅས་པ་ཅུང་ཟད་བཤད་
ཟིན་པས་འགལ་འཁྲུལ་ཅི་ཡོད་ལ་ཀློག་པ་པོ་རྣམས་ཀྱིས་དགོངས་འཆར་ལྷུག་རྩོལ་
ཡོད་པར་ཞུ། །
126



ལས་ལ་དཔྱད་པ།
མཆན།
ངག་དབང
༡། ཡི་གེའི་བཤད་པ་མཁས་པའི་ཁ་རྒྱན་ཞེས་བྱ་བ། ངག་དབང་བསྟན་དར་གྱིས་བརྩམས། མི་རིགས་
དཔེ་སྐྲུན་ཁང་།
༢། བརྡ་སྤྲོད་བློ་གསལ་དགའ་སྟོན། དམུ་དགེ་བསམ་གཏན་གྱིས་བརྩམས། ཀན་སུའུ་མི་རིགས་
དཔེ་སྐྲུན་ཁང་།
༣། བོད་བརྡའི་བསྟན་བཅོས་སུམ་རྟགས་ཀྱི་རྣམ་གཞག་ཐོན་མིའི་ཞལ་ལུང་། ཚེ་ཏན་ཞབས་དྲུང་གིས་
བརྩམས། བོད་གཞུང་ཤེས་རིག་དཔར་ཁང་།
༤། བརྡ་སྤྲོད་རིན་ཆེན་བང་མཛོད། རྩོམ་པ་པོ་འབྲས་ཕུ་ཁང་བློ་བཟང་རྒྱ་མཚོ། རྡ་ས་ཤེས་རིག་
པར་ཁང་།
༥། རྟགས་འཇུག་གི་འགྲེལ་བ་ལེགས་བཤད་སྣང་བ་དམ་པ། ལྷག་བསམ་བསྟན་པའི་རྒྱལ་མཚན་གྱིས་
བརྩམས། ཝཱར་ཎ་མཐོ་སློབ་བཀའ་བརྒྱུད་ཉམས་སྐྱོང་ཚོགས་པ།
༦། རྟགས་ཀྱི་འཇུག་པའི་དགོངས་འགྲེལ་རབ་གསལ་སྣང་བ། དབྱངས་ཅན་དགའ་བའི་བློ་གྲོས་ཀྱིས་
བརྩམས། མཚོ་སྔོན་མི་རིགས་དཔེ་སྐྲུན་ཁང་།
༧། རྣམ་དབྱེ་བྱ་ལས་སོགས་ཀྱི་དཀའ་གནད་གསལ་བའི་མེ་ལོང་། དབྱངས་ཅན་དགའ་བའི་བློ་གྲོས་
ཀྱིས་བརྩམས། འབྲས་བློ་གླིང་དཔེ་མཛོད་ཁང་། །
༨། རྟགས་ཀྱི་འཇུག་པའི་དཀའ་འགྲེལ་གནད་ཀྱི་སྒྲོན་མེ། མཁྱེན་རབ་འོད་གསལ་གྱིས་བརྩམས། སི་
ཁྲོན་མི་རིགས་དཔེ་སྐྲུན་ཁང་།
༩། ཀརྨ་སི་ཏུའི་སུམ་རྟགས་འགྲེལ་ཆེན། ཀརྨ་སི་ཏུས་བརྩམས། མཚོ་སྔོན་མི་རིགས་དཔེ་སྐྲུན་ཁང་།
༡༠། ཤེས་ཡོན་ལམ་སྟོན། བོད་གཞུང་ཤེས་རིག་དཔེ་སྐྲུན་ཁང་།
༡༡ རྒྱལ་རབས་དེབ་ཐེར་དཀར་པོ།མདོ་སྨད་པ་དགེ་འདུན་ཆོས་འཕེལ་གྱིས་བརྩམས། བོད་གཞུང་
ཤེས་རིག་དཔེ་སྐྲུན་ཁང་།
127



རྟགས་འཇུག་སྐོར།
ལས་ལ་དཔྱད་པ་ཕྲུ་གུའི་བགོམ་ཚད།
དཀོན་མཆོག་འཕེལ་རྒྱས།
(སྟག་ཚང་ལྷ་མོ་ཀིརྟི་དགོན།)
༄༅། གངས་ཅན་སྒྲ་རིག་པའི་ཡ་གྱལ་རྟགས་འཇུག་ནི་བྱ་ཚིག་ལ་མི་
རྨོངས་པ་སྟེར་བའི་བོད་རང་སྐད་ཀྱི་ཆོས་ཉིད་དང་རྣམ་འགྱུར་ལ་དག་ཐེར་
དབྱེ་ཞིབ་ཀྱིས་རྒྱུས་ལོན་ཡོད་པའི་བརྡ་སྤྲོད་རིག་གཞུང་ཞིག་རེད། གཞུང་
འདིའི་ནང་སྔོན་རྗེས་མིང་གསུམ་གྱི་རྟགས་ཀྱི་དབྱེ་བ་དང༌། སྦྱོར་ཀློག་
སྒྲ་དྲག་ཞན་གྱི་ཟབ་ཁྱད། སྔོན་རྗེས་ཀྱི་བྱེད་པ་བཞིའི་བསྟན་དོན། ཕྲད་
དང་མིང་མཐའ་མཐུན་སྡེབ་ཀྱི་བབས་བསྟུན། བདག་གཞན་དུས་གསུམ་
དང་། བྱ་བྱེད་ལས་གསུམ་གྱི་ངོ་བོ་དང་ཁྱབ་ཕྱོགས་བཅས་ལ་གོ་རི མ་
ཡོད་པའི་དཔྱད་ཞིབ་ལྡན་པ་མ་ཟད། ལོ་སྟོང་ལྷག་གི་སྔོན་གྱི་སྐད་ཡིག་
རྣམ་བཞག་གཏན་འབེབས་ཀྱི་རྩ་བའི་གཞུང་ཁུངས་ཤིག་ཀྱང་ཡིན་པ་དང་།
དུས་ཕྱིས་ཀྱི་བརྡ་སྤྲོད་སྨྲ་བ་ཡོངས་ཀྱི་སུམ་རྟགས་གླེང་སློང་ཐད་མེད་དུ་
མི་རུང་བའི་དཔྱད་གཞིའི་རྒྱུ་ནོར་འགངས་ཆེན་ཞིག་ལགས། འདིར་རྟགས་
འཇུག་གི་ཁྱད་ཆོས་གཙོ་བོའི་གྲལ་གྱི་བྱ་བྱེད་ལས་གསུམ་གྱི་ནང་ཚན་ལས་
ཀྱི་སྐོར་ཅུང་ཙམ་གླེང་བར་འདོད། །
སྤྱིར་བཏང་ལས་ལ་གོ་ཡུལ་མང་པོ་ཡོད་ཀྱང་བྱ་བྱེ ད་ལས་གསུམ་
དུ་ཕྱེ་བའི་ལས་ནི་དངོས་པོ་གཞན་ལ་ལས་ཞེས་བརྗོད་པའི་དོན་ལ་སི་པྲ་
གསེར་གསུམ་གྱིས་བ།ཙོས་སྔ་འགྲེལ་ཕལ་མོ་ཆེ་ཞལ་མཐུན་དུ་གནས་པ་
ལགས། འོན་ཀྱང་དངུལ་ཆུ་དབྱངས་གྲུབ་ཀྱི་དཀའ་གནད་གསལ་མེར་
128
༤



++++
ར
་
ཝི
#
*
**
·ཧ
ར
ཏི
༩༩ ༣༧ ནས་ AA
ཆ
»
ས »ཆང ༧ **ན，。
སྐ
-
+
++
+ས
༔
་
+
ས
*#*
, +༩༣༡
#
%
་ཀཾ
མ
་
ལས་ལ་ད པྱད་པ།
ལས་དང་བྱ་ཡུལ་དོན་གཅིག་སྟེ་ཞེས་པ་དང་། སློབ་དཔོན་ཐོན་མིའི་སུམ་
ཙར། ལས་དང་ཆེ ད་དང་རྟེ ན་གནས་དང༌། །དེ་ཉིད་ཚེ་སྐབས་ལ་སྒྲ་
ཡིན། ཞེས་ལ་དོན་སྦྱར་ཡུལ་ལ་ལས་ཞེས་གསུངས་པ་དང་འདྲ་བར་ཕྱིས་
ཀྱི་བརྡ་སྤྲོད་སྨྲ་བ་དག་གི་ཁྲོད་བྱ་བྱེད་ལས་གསུམ་གྱི་ལས་དེ་རྣམ་དབྱེའི་
རྐྱེན་སྦྱར་ཡུལ་གྱི་ལས་དང་དངོས་པོ་གཞན་གྱི་ལས་གཉིས་ལ་གོ་བ་གཅིག་
ཏུ་འཁྱེ ར་བ་དང་གོ་བ་མི་འདྲ་བར་འཁྱེ ར་བ་གཉིས་ཡོད། སྤྱིར་ལ་དོན་
སྦྱར་ཡུལ་གྱི་བྱ་ཡུལ་ཡིན་ན་བྱ་བྱེད་ལས་གསུམ་གྱི་ལས་ཡིན་པས་མ་ཁྱབ་
པ་དང་། བྱ་བྱེད་ལས་གསུམ་གྱི་ལས་ཡིན་ན་ལ་དོན་སྦྱར་ཡུལ་གྱི་བྱ་ཡུལ་
ཡིན་པས་མ་ཁྱབ་པ། སུམ་རྩར་དངོས་སུ་བསྟན་པའི་ལས་དང་ལ་དོན་
སྦྱར་ཡུལ་གྱི་བྱ་ཡུལ་གཉིས་ཀ་ཡིན་པ། དེ་གཉིས་ཀ་མ་ཡིན་པ་བཅས་
ཀྱི་མུ་བཞི་ཡོད་དེ།
དང་པོ། ལ་དོན་སྦྱར་ཡུལ་གྱི་བྱ་ཡུལ་ཡིན་ལ་བྱ་བྱེད་ལས་གསུམ་
གྱི་ནང་ཚན་ལས་མ་ཡིན་པ་ནི། གན མ་ལ་འབྲུ་བ། ཏོར་དང༌། ས་ལ་ཤིང་
བཙུགས་ལྟ་བུའི་བྱ་ཡུལ་གན མ་དང་ས་ལྟ་བུ་ཡིན། །
གཉིས་པ། བྱ་བྱེད་ལས་གསུམ་གྱི་ལས་་ཡིན་ལ་ལ་དོན་སྦྱར་ཡུལ་
གྱི་བྱ་ཡུལ་མ་ཡིན་པ་ནི། ལྷམ་མཁན་གྱིས་འབིགས་ཀྱིས་ལྷམ་བཟོ་དང་།
ཚེམ་པོ་བས་ཁབ་ཀྱིས་གོས་བཙེམས་ཞེས་པའི་བཟོ་བྱའི་ལྷམ་དང༌། བཙེམ་
བྱའི ་གོས་ལྟ་བུ་ཡིན།
གསུམ་པ། སུམ་རྩར་དངོས་སུ་བསྟན་པའི་ལས་དང་ལ་དོན་སྦྱར་
ཡུལ་གྱི་བྱ་ཡུལ་གཉིས་ཀ་ཡིན་པ་ནི། སྐྱེད་ཚལ་དུ་མེ་ཏོག་པཏུ་དང༌། གང་
གཱར་ཆུ་སྐྱེས་འཕངས་ཞེས་པའི་བྱ་ཡུལ་སྐྱེད་ཚལ་དང་ཆུ་མོ་གང་གཱ་ལྟ་བུ་
129



རྟགས་འཇུག་སྐོར།
ཡིན།
བཞི་པ། གཉིས་ཀ་མ་ཡིན་པ་ནི་ལས་སླ། གལ་ཏེ་ལས་དང་བྱ་
ཡུལ་དོན་གཅིག་སྟེ་ཞེས་པའི་ལས་དེ་བྱ་བྱེད་ལས་གསུམ་གྱི་ལས་དང༌།
ལ་དོན་སྦྱར་ཡུལ་གྱི་བྱ་ཡུལ་ལ་གོ་དགོས་ན་ལ་དོན་སྦྱར་ཡུལ་གྱི་བྱ་ཡུལ་
དང་བྱ་བྱེད་ལས་གསུམ་གྱི་ལས་གཉིས་ཕན་ཚུན་ཡིན་ཁྱབ་མཉམ་ཡིན་
དགོས་པ་གང་ཞིག་ལ་དེ་གཉིས་ཡིན་ཁྱབ་མཉམ་མ་ཡིན་པའི་ཕྱིར་ཏེ། ཅིག་
ཤོས་ཡིན་ལ་ཅིག་ཤོས་མ་ཡིན་པའི་སྐྱོན་ཕན་ཚུན་དུ་འཇོག་ཐུབ་པའི་ཕྱིར།
ཡང་དེ་ལྟར་མིན་པར་ལས་དང་བྱ་ཡུལ་དོན་གཅིག་ཅེས་པའི་ལས་ནི་ལ་
དོ ན ་སྦྱར་ཡུལ་གྱི་བྱ་ཡུལ་བྱ་བྱེད་ལས་གསུམ་གྱི་ལས་ལ་མི་འགྲོ་བའི་
རིགས་ལ་ལས་མིང་བཏགས་པ་ཞིག་དང༌། བྱ་ཡུལ་ཞེས་པ་རྣམ་དབྱེ་སྦྱར་
ཡུལ་དེ་ག་རང་ལ་གོ་ན་དེ་གཉིས་དོན་གཅིག་སྟེ་མིང་མི་འདྲ་བའི་ཁྱད་པར་
ཙམ་ལས་མེད་པའི་ཕྱིར། སྐབས་འདིའི་ལ་དོན་སྦྱར་ཡུལ་དེ ར་རྣམ་དབྱེ་
རང་རང་གི་སྐབས་ཁྱད་པར་རེ་བཤད་ཐུབ་སྟེ། རྣམ་དབྱེ་གཉིས་པའི་
སྐབས་བྱ་བ་བྱེད་པའི་ཡུལ་ལམ་ཁ་གཟས་པའི་ཡུལ་དང་། རྣམ་དབྱེ་བཞི་
པའི་སྐབས་ཡུལ་དེར་བྱ་བ་བྱེད་པ་དང༌། ཁ་གཏད་པ་ཙམ་མ་ཡིན་པར་
ཡུལ་དེའི་ཆེད་དུ་བགྱི་ཡུལ་ཞིག་ཡིན། དེ་མཚུངས་རྣམ་དབྱེ་བདུན་པའི་
སྐབས་བརྟེན་བྱའི་ཆོས་གང་ཡང་རུང་བ་ཞིག་རྟེན་སའམ་གནས་སའི་ཡུལ་
ཡིན་པ་སོགས་སྐབས་སོ་སོར་འབྱུང་བ་རྟོ གས་སླ། ལ་དོན་སྦྱར་ཡུལ་གྱི་
བྱ་ཡུལ་ཡོད་ཚད་བསྡུ་ན་བྱེད་པ་པོའི་བྱ་བའི་འགུལ་བསྐྱོད་ཁེལ་བའི་ཡུལ་
དང་། བྱེད་པ་པོའི་བྱ་བའི་འགུལ་བསྐྱོད་མི་ཁེལ་བར་གཟས་པ་ཙམ་གྱི་
ཡུལ་གཉིས་སུ་འདུ་ཐུབ་སྙམ། དཔེར་ན་མི་ལ་སྨན་སྦྱིན་དང་། བྲག་
130



ལས་ལ་དཔྱད་པ།
ལ་ལྷ་བརྙན་བརྐོས་གཉིས་བྱ་བའི་འགུལ་བསྐྱོད་ཁེལ་བའི་ཡུལ་དང༌། ཕྱི་
མའི་དོན་དུ་བསྔོས་དང་། ལྷོར་བལྟས་གཉིས་བྱ་བའི་འགུལ་བསྐྱོད་གཟས་
པའི་ཡུལ་ཡིན་སྙམ། །
བྱ་བྱེད་ལས་གསུམ་གྱི་ལས་སམ་དངོས་པོ་གཞན་བསྒྲུབ་པར་བྱ་བའི་
ལས་ལ་དཔེར་བརྗོད་མཛད་དུས། ཤིང་མཁན་གྱིས་སྟ་རེས་ཤིང་གཅོད་
དང་། ཡིག་མཁན་གྱིས་སྨྱུ་གུས་ཡི་གེ་བྲི་ཞེས་པའི་དཔེར་བརྗོད་གཉིས་
ཀྱི་སྟེང་གཅད་བྱའི་ཤིང་དང་བྲི་བྱའི་ཡི་གེ་ལྟ་བུ་རྣམས་བྱ་བྱེད་ལས་གསུམ་
གྱི་ནང་གི་ལས་ཡིན་ཚུལ་ལ་སྔོན་དང་ད་ལྟའི་བརྡ་སྤྲོད་སྨྲ་བ་རྣམས་མགྲིན་
ངག་གཅིག་གྱུར་ཐོག་བཞེད་དགོངས་དབྱིངས་ན་མཐུན་མོད། ཞིབ་མོར་
བརྟགས་ན། དཔེར་བརྗོད་དེ་གཉིས་ཀྱི་སྟེང་གི་ལས་ཤིང་དང་ཡི་གེ་གཉིས་
ལ་ཁྱད་པར་འདི་འདྲ་ཞིག་མཐོང་སྟེ། གཅད་བྱའི་ཤིང་ནི་སྤྱིར་བཏང་
ནས་བྱེད་པ་པོ་དང་དུས་མཉམ་དུ་ཡོད་ཁར་བྱེད་པ་པོས་ཡོད་པ་ནས་མེད་
པར་གཏོང་རྒྱུའི་ལས་ཤིག་དང༌། བྲི་བྱའི་ཡི་གེ་ནི་དང་འགོ་ནས་བྱེད་པོ་
དང་ཅིག་ཆར་དུ་མེད་ཅིང། ཕྱིས་བྱེད་པ་པོས་མེད་པ་ནས་ཡོད་པར་བསྐྱེད་
པའི་ལས་ཤིག་ཡིན་པའི་ཁྱད་ཡོད། དེའི་ཕྱིར་བྱ་བྱེད་ལས་གསུམ་གྱི་ནང་
ཚན་དུ་གྱུར་པའི་ལས་ལ་བྱེད་པོ་དང་ཅིག་ཆར་དུ་ཡོད་པའི་ལས་དང་།
བྱེད་པ་པོས་བསྐྱེད་པའི་ལས་གཉིས་ཕྱེ་ཆོག མདོ ར་ན་ལས་དང་ཆེད་དང་
ཞེས་པའི་ལས་དེ་བྱ་ཡུལ་ལ་ལས་མིང་བཏགས་པ་ཞིག་དང་། བྱ་བྱེད་
ལས་གསུམ་གྱི་ལས་ནི་དངོས་པོ་གཞན་ལ་ངོས་བཟུང་ན་སྤུ་རིས་འབྱེད་
ཐུབ་སྙམ་མོ། །
131



རྟགས་འཇུག་སྐོར།
སུམ་རྟགས་ལ་དཔྱད་པ་རིག་
པའི་མཚོན་ཆ།
དཀོན་མཆོག་དགེ་འདུན།
（ སྟག་ཚང་ལྷ་མོ་ཀིརྟི་དགོན། )
༄༅། བདག་ཅག་གངས་ཅན་པ་རྣམས་རྨོངས་གཉིད་ལས་བསླངས་པའི་སློབ་
དཔོན་ཐོན་མི་སམྦྷོ་ཊ་གང་ཉིད་ཀྱིས་རང་རེའི་སྐད་ཀྱི་མ་ལག་གཞིར་བྱས་ཏེ། ལེགས་
སྦྱར་གྱི་སྒྲའི་བསྟན་བཅོས་ཆེན་པོ་བརྒྱད་ཡོད་པ་ལྟར་རང་རེའི་བོད་ལའང་ཚུལ་དེ་
དང་མཐུན་པར་སྒྲ་རིག་ཡི་གེའི་རིག་པ་གཏན་ལ་འབེབས་པའི་བསྟན་བཅོས་ཆེན་
པོ་བརྒྱད་མཛད་ཅེས་ཡོངས་སུ་གྲགས་མོད་ཀྱང་། གང་ལྟར་དུས་དབང་གིས་ད་
ལྟ་མཇལ་དུ་ཡོད་པའི་སུམ་རྟགས་ཀྱི་རྩ་བ་འདི་གཉིས་ལས་དེ་འཕྲོས་རྣམས་ཀྱི་མིང་
ཡང་མ་ལྷག་པའི་གནད་འདིས། ཕྱིས་བྱུང་མཁས་གྲུབ་རྣམས་ཀྱིས་རང་རང་རྣམ་
དཔྱོད་ཀྱིས་འགྲེལ་བའི་ཊཱི་ཀ་ཇི་སྙེད་ཅིག་བཞུགས་པ་ལས། ཁ་ཅིག་སུམ་ཅུ་པ་དང་
རྟགས་འཇུག་གི་གཞུང་འདི་གཉིས་ཐོན་མིས་བརྩམས་པའི་ཡི་གེའི་བསྟན་བཅོས་
བརྒྱད་ཀྱི་ཡ་གྱལ་གཉིས་ཡིན་ཞེས་བཤད་པ་མི་འཐད་དེ། དེ་གཉིས་ནི་ཡི་གེའི་བསྟན་
བཅོས་བརྒྱད་ཀྱི་ནང་གསེས་ཀྱི་ཡང་ལེའུ་རེ་རེ་ཡིན་ནོ་ཟེར། དེ་ཡིན་པའི་ཤེས་བྱེད་
ནི། སྒྲ་བ་རྣམ་བཟང་གིས་མཛད་པའི་སུམ་རྟགས་འགྲེལ་བ་བསྟན་པའི་སྒྲོན་མེར་
སུམ་རྟགས་ཀྱི་རྩ་བ་བཀོད་པའི་མཇུག་ཏུ། བྱཱ་ཀ་ར་ཎའི་རྩ་བ་བརྒྱད་པ་ལས་ཀུན་
ཏུ་བཟང་པོའི་བྱཱ་ཀ་ར་ཎ་དང་པོའི་སྐབས་ཏེ་ལྔ་པའོ། ཞེས་དང་། བྱཱ་ཀ་ར་ཎའི་
132



སུམ་རྟགས་ལ་དཔྱད་པ།
རྩ་བ་བརྒྱད་པ་ལས་ཀུན་ཏུ་བཟང་པོའི་བྱཱ་ཀ་ར་ཎ་གཉིས་པའི་སྐབས་ཏེ་དྲུག་པའོ་
ཞེས་གསུངས་པ་འདི་ལ་དཔག་ན་ཤེས་སོ་ཟེར། ཡང་ཁ་ཅིག་དེ་ལྟར་ན་ཐོན་མིས་
ཡི་གེའི་བསྟན་བཅོས་བརྒྱད་དུ་མ་ཟད། མཐའ་ཡས་པ་ཞིག་ཡོད་པ་གསལ་ཏེ། བྱུ་
ཀ་ར་ཎའི་རྩ་བ་ལ་ལེའུ་ཆེན་པོ་བརྒྱད་དང་། དེའི་ནང་གི་ཀུན་ཏུ་བཟང་པོའི་བྱཱ་ཀ་
ར་ཎ་ལ་སྐབས་དང་པོ་དང་གཉིས་པ་གཉིས་དང་། དེའི་སྐབས་དང་པོ་ལ་མ་མཐའ་
ལེའུ་ལྔ་དང་། སྐབས་གཉིས་པ་ལ་མ་མཐའ་ལེའུ་དྲུག་ཡོད་པས་གཞུང་ཚིག་དེར་
ལེ་ཚན་ཆེ་ཆུང་བཅོ་བརྒྱད་ཡོད་པ་དངོས་སུ་གསལ་ཞིང་། ཀུན་ཏུ་བཟང་པོའི་བྱ་
ཀ་ཎ་གཅིག་པུ་ལ་དེ་འདྲ་ཡོད་པ་ལྟར་དུ་རྩ་བའི་ལེ་ཚན་ཆེན་པོ་གཞན་བདུན་ལ་ཡང་
སྐབས་དང་ལེའུ་དུ་མ་ཡོད་པ་རྗེས་སུ་དཔོག་གོ་ཟེར། འདི་ལྟ་བུའི་དོགས་སློང་བྱས་
པ་ལ་ལན་ཇི་ལྟར་གདབ་བློ་གྲོས་ཞིབ་མོས་དཔྱད་དགོས་པའི་གནས་སུ་གནང་ངོ་།
ཞེས་རྗེ་ཞབས་དྲུང་རིན་པོ་ཆེ་ཉིད་ནས་ནན་བསྐུལ་གྱི་བསླབ་བྱ་གནང་བར། ད་
བར་སུས་ཀྱང་ལན་གྱིས་གཞལ་བར་མ་མཐོང་མོད། འོན་ཀྱང་ཕྲན་ལྟ་བུས་མུན་
ནག་ལག་རྙོབ་ཀྱི་ལན་གྱིས་དཔྱད་ཁུལ་བྱས་པ་ནི་སྣག་ཤོག་གྲོན་པའི་རྒྱུ་དང་བཞད་
གད་ཀྱི་གནས་སུ་འགྱུར་མོད་ཀྱང་། རང་རེའི་བཀའ་དྲིན་གསུམ་ལྡན་གྱི་བླ་མ་༧རོང་
ཆེན་ཆོས་ཀྱི་རྒྱལ་པོའི་བཀའ་གསུང་ནོར་བུའི་ཕྲེང་བ་སྤྱི་བོའི་མཛེས་རྒྱན་དུ་སྤུད་
པ་དང་། ལྷག་པར་དུ་གང་ཉིད་ཀྱི་ཐུགས་རྗེས་རིག་པའི་གནས་ལ་འཇུག་པའི་སྐལ་
བཟང་ཐོབ་པ་དང་། དགེ་པའི་བཤེས་གཉེན་རིན་པོ་ཆེ་དཀོན་མཆོག་ཤེས་རབ་མི་
ཕམ་དགེ་ལེགས་དབྱངས་ཅན་རིག་པའི་འདོད་འཇོ་དང་། རྒན་བློ་བཟང་རྒྱ་མཚོ་
སོགས་ཀྱི་བཀའ་དྲིན་ལ་རྟེན་ནས་སུམ་རྟགས་ལ་སྦྱངས་པ་ཕྲན་ཙམ་སོང་བ་དང་།
ཆོས་མཐུན་གྱི་སློབ་གྲོགས་རྣམས་ལས་ལེགས་བཤད་ཀྱི་ཟིལ་མངར་མྱངས་པས་རིག་
རྩལ་གྱི་འདབ་གཤོག་རྒྱས་ལ་མ་རྒྱས་ལ་ཡི་ངང་ནས། མ་མའི་ནུ་རིན་དང་། གང་
133



རྟགས་འཇུག་སྐོར།
གསུམ་གྱི་དྲིན་འཇལ་ཕྱིར་སྙིགས་དུས་ཀྱི་མཁས་པའི་དབང་པོ་ཚེ་ཏན་ཞབས་དྲུང་
འཇིགས་མེད་རིགས་པའི་བློ་གྲོས་སམ་མིང་གཞན་ངག་དབང་དབྱངས་ལྡན་རིག་
པའི་འདོད་འཇོའི་དྲིས་ལན་གྱི་ཚུལ་དུ་སུམ་རྟགས་ལ་དཔྱད་པ་རིག་པའི་མཚོན་ཆ་
ཞེས་པ་འདི་འཆད་པ་ལ་གསུམ།
དང་པོ་སུམ་རྟགས་ཀྱི་གཞུང་སོ་སོ་བ་མིན་ཚུལ་དང་། གཉིས་
པ་འདི་གཉིས་གཅིག་ཏུ་སྦྱོར་ཚུལ་དང་། གསུམ་པ་མཚན་གྱི་སྒོ་ནས་མཇུག་བསྡུ་
བ་དང་གསུམ་མོ།
དང་པོ་ལ་གསུམ། ཐོན་མིའི་སྐབས་སུ་སུམ་རྟགས་ཀྱི་མིང་ཡང་མེད་ཚུལ་
དང༌། འདི་གཉིས་མཆོད་བརྗོད་ཐུན་མོང་བ་ལས་རྟགས་འཇུག་ལ་མཆོད་བརྗོད་
མེད་ཚུལ་དང་། རྩོམ་པར་དམ་བཅའ་བའི་བྱ་བ་ཉིད་གང་དུ་མཇུག་རྫོགས་པའི་
ཚུལ་དང་རྒྱུ་མཚན་གསུམ་གྱི་སྒོ་ནས་བསྟན་པར་བྱ་སྟེ།
རྒྱུ་མཚན་དང་པོ། སློབ་དཔོན་ཉིད་ཀྱི་སྐབས་སུ་སུམ་རྟགས་ཀྱི་མིང་ཙམ་
ཡང་མེད་དེ། སུམ་ཅུ་པ་དང་རྟགས་འཇུག་གི་མཚན་འདི་ཐོག་མར་དག་ཡིག་དང་
དག་སྡེབ་བྱུང་བ་ལྟར་བཀས་བཅད་གཉིས་པ་ཡས་མས་སུ་ཐོན་མིས་བརྩམས་པའི་
ཡི་གེའི་སྦྱོར་བ་ཞེས་བྱ་བའི་གཞུང་འདིར་ཕྱི་རབས་པ་རྣམས་ཐོས་བསམ་གྱིས་འཇུག་
པར་དོག་མི་བདེ་བར་དགོངས་ནས་ཕྱིས་བྱུང་ལོ་ཙཱ་བ་རྣམས་ཀྱིས་སྐབས་བབ་ཀྱི་
བརྗོད་དོན་དང་མཐུན་པར་མཚན་གྱིས་ཟུར་དུ་བཀར་ནས་གཏན་ལ་ཕབ་པ་ཞིག་
སྟེ། དེ་གསུམ་གྱི་བརྗོད་བྱ་ཡོངས་སུ་རྫོགས་པ་ཐོན་མིས་མཛད་པའི་ཡི་གེའི་སྦྱོར་
བར་འདུས་ལགས་སོ། འོ་ན་ཐོན་མིས་མཛད་པའི་ཡི་གེའི་སྦྱོར་བ་ཞིག་ཡོད་པ་སྔོན་
ཆད་མཁས་པའི་གོ་སར་བཞུགས་པ་སུ་གང་གིས་ཀྱང་གསུངས་པར་མ་གྱུར་པས་
མི་འཐད་དོ་ཞེ་ན། རེད་ཡ་སུ་ཞིག་གིས་མ་གསུངས་པ་ཡིན་ནམ། ཁྱེད་ཀྱིས་མ་
134



www
.
སུམ་རྟགས་ལ་དཔྱད་པ།
མཐོང་བ་ཡིན། ཇི་ལྟར་སུ་ཞིག་གིས་མ་གསུང་བ་དེ་སུ་ཞིག་གིས་ཤེས་པ་རེད། བདེན་
པའི་དབང་དུ་བཏང་ན་ཡང་། ཕྱིས་བྱུང་མཁས་པ་རྣམས་ཀྱིས་ཡོད་ཅེས་མ་གསུང་
ན་མེད་དགོས་པ་ནི་མ་ངེས་ཏེ། རྩ་གཞུང་རང་དུ་ཡི་གེའི་སྦྱོར་བ་བཤད་པར་བྱ་
ཞེས་རྩོམ་པར་དམ་བཅའ་བའི་གཞུང་ཚིག་ཉིད་ཀྱིས་ཀྱང་ཐོན་མིས་མཛད་པའི་ཡི་
གེའི་སྦྱོར་བ་ཞིག་ཡོད་པར་ཡིད་ཀྱི་དཔྱང་ཐག་འཛིན་མི་དགོས། གཞན་ཡང་ལོ་
རྒྱུས་ཀྱི་ཡི་གེ་སྔ་མ་རྣམས་སུ་ཐོན་མིའི་བརྩམས་ཆོས་བགྲང་སྐབས། དང་པོ་ཡི་
གེའི་རྣམ་འགྱུར་གྱི་བཟོ་དང་། ཀ་མད་སུམ་ཅུར་བསྒྱུར་བ། སྡེབ་སྦྱོར་བསྒྲིགས་
པའི་གཞི་མ། ཐོན་མིའི་མདོ་རྫིའི་སྒྲ་མདོ་རྣམས་ཡོད་པར་བཤད། དེ་རྣམས་ཡོད་
པས་ཡི་གེའི་སྦྱོར་བ་ཡོད་པར་མི་འགྱུར་བས་སྐབས་དོན་གྱི་བཤད་པ་དང་འགལ་
བའི་འབྲེལ་མེད་ཀྱི་ཚིག་ལྷག་དྲངས་པས་ཅི་ཞེ་ན། དེ་ནི་མ་ངེས་པའི་གཏམ་སྟེ།
དཔེར་ན། ཁང་པ་ཕུབ་པར་ཐོག་མར་ཁང་ས་དང་ཀ་རྡོ་ཀ་བ་གདུང་མ་རྣམས་ཚགས་
སུ་བྱས་ནས་ཁང་བ་ཕུབ་པ་དང་། དེ་བཞིན་ཐོག་མར་ཡི་གེའི་རྣམ་འགྱུར་གྱི་བཟོ་
དང་། ཀ་མད་སུམ་ཅུར་བསྒྱུར་བ། སྡེབ་སྦྱོར་བསྒྲིག་པའི་གཞི་མ་སོགས་བསྒྲིགས་
ནས་ཡི་གེའི་སྦྱོར་བ་ཞེས་བྱ་བ་མཛད་ཅེས་བཤད་ན་ནི་ཆོས་ཉིད་ཀྱིས་གྲུབ་པའི་གོ་
རིམ་ཞིག་ཡིན་པས། དེར་རྣམ་རྟོག་གི་བློ་ཞགས་འཆིང་མི་དགོས། ད་དུང་ཡང་
ཨུ་ཚུགས་ཀྱི་དྲ་བས་མགོ་བོ་བཏུམ་པར་འདོད་ན་སློབ་དཔོན་ལ་སྐུར་བ་ཐོབས་ཤིག
རྒྱུ་མཚན་གཉིས་པ། ཁྱེད་ཀྱིས་སུམ་རྟགས་ཀྱི་མཆོད་བརྗོད་ཐུན་མོང་བ་
ལས་རྟགས་འཇུག་ལ་མཆོད་བརྗོད་མེད་ཅེས་དེང་ཡོངས་སུ་གྲགས་པའི་སུམ་རྟགས་
ཀྱི་དབུར། སྨྲ་བའི་སྐྱེས་མཆོག་སྨྲ་བའི་རྒྱལ། །ཐམས་ཅད་མཁྱེན་ལ་ཕྱག་འཚལ་
ལོ། ཞེས་པ་འདི་མིག་ལམ་དུ་མ་གྱུར་ཏམ་ཞེ་ན། དེ་ནི་མ་ཡིན་ཏེ། རབ་བྱུང་
བཞི་བའི་ནང་དུ་བྱོན་པའི་མཁས་པའི་དབང་པོ་དབུས་པ་བློ་གསལ་གྱི་སུམ་རྟགས་
135



རྟགས་འཇུག་སྐོར།
འགྲེལ་བར་ཚིག་རྐང་དེ་དག་བཀོད་ཡོད་པ་མ་ཟད། དེ་དག་ཕྱིས་སུ་གཞན་གྱིས་
བཅུག་པའོ། ཞེས་གསུངས་པ་ནི་འོལ་སྤྱི་ཙམ་དུ་གསུངས་པ་ཞིག་ག་ན་ཡིན་
ཏེ། སྨྲ་བའི་དབང་ཕྱུག་དེ་འདྲ་ཞིག་གིས་གསུངས་པའི་ལེགས་བཤད་འདི་འདྲ་
རང་དགར་ཡལ་བར་འདོར་དུ་མི་རུང་བའི་རྡོ་རྗེའི་ཐ་ཚིག་ཏུ་བདག་འཁུམས་
རྒྱུ་མཚན་གསུམ་པ། སྤྱིར་ཕྱི་ནང་གི་མཁས་པ་སུ་ཞིག་ཡིན་རུང་གཞུང་
རྩོམ་པའི་ཐོག་མར་དམ་བཅའ་བའི་དགོས་པ་ནི་གེགས་རིགས་བཤུལ་སེལ་གྱིས་
རྩོམ་པ་ལེགས་པར་མཐར་ཕྱིན་པའི་ཆེད་དེ། དཔལ་མགོན་ཀླུ་སྒྲུབ་ཀྱིས། དམ་
པ་མང་པོ་ཁས་འཆེས་མི་བྱེད་ལ། །གལ་ཏེ་དཀའ་བའི་ཁས་ནི་བླངས་གྱུར་ན།
།རྡོ་ལ་རི་མོ་བྲིས་པ་ལྟ་བུར་ནི། །ཤི་ཡང་གཞན་དུ་བྱེད་པར་མི་འགྱུར་རོ། །ཞེས་
པ་ལྟར་མོད་ཀྱང་། ཕྱི་ནང་ཀུན་ལ་ཡོངས་སུ་གྲགས་པའི་མཁས་པའི་དཔང་
པོ་ཐོན་མི་ལྟ་བུས་སུམ་ཅུ་པའི་སྐབས་སུ་དམ་བཅའ་བའི་བྱ་བ་གཞུང་དེ་ཉིད་དུ་
མཐར་མ་ཕྱིན་པར་རྡོ་བརྐོས་ཀྱི་རི་མོ་གཞན་དུ་གྱུར་པར་སྨྲ་བ་ནི་རྣམ་སྨིན་ངན་
པའི་རྒྱུ་རུ་ཟད་པར་མ་གྱུར་གྲང་། འོ་ན་ཁྱེད་ཀྱིས་ཐོག་མའི་དམ་བཅའ་བའི་
བྱ་བ་གང་དུ་མཇུག་རྫོགས་ཞེས་དྲི་ན། དེ་ནི་དེང་ཡོངས་སུ་གྲགས་པའི་སུམ་
ཅུ་བའི་ཐོག་མར། ཡི་གེའི་སྦྱོར་བ་བཤད་པར་བྱ་ཞེས་དམ་བཅས་པའི་བཤད་
བྱ་ཡི་གེའི་སྦྱོར་བ་ཉིད་དེང་གསལ་བའི་རྟགས་འཇུག་གི་མཇུག་ཏུ། དེ་བཞིན་
ཡི་གེའི་འཇུག་ཚུལ་རྣམས། །སྨྲ་བ་ཀུན་ལ་གནས་གྱུར་ཀྱང༌། །རང་ཚུལ་དེ་
ཉིད་མི་ཤེས་པས། །དོན་ལ་སྦྱོར་བ་ག་ལ་ཤེས། །དེ་ཕྱིར་སྨྲ་བའི་དབང་ཕྱུག་
གི །རྗེས་སྨྲས་འདི་ཀུན་རྟོགས་གྱུར་ཅིག ཞེས་གསུངས་པས་མཇུག་རྫོགས་
པ་ཡིན་པ་སངས་རྒྱས་ལ་ཀ་ཁ་བསླབ་མི་དགོས་པ་དེ་རེད།
136



སུམ་རྟགས་ལ་དཔྱད་པ།
དོན་ཚན་གཉིས་པ་སུམ་རྟགས་གཉིས་གཅིག་ཏུ་སྦྱོར་
ཚུལ་ནི་འདི་ལྟར་ཏེ།
༄༅། སྨྲ་བའི་དབང་ཕྱུག་འཇམ་པའི་དབྱངས་ལ་ཕྱག་འཚལ་ལོ། །གང་ལ་
ཡོན་ཏན་མཆོག་མངའ་བའི། །དཀོན་མཆོག་དེ་ལ་ཕྱག་འཚལ་ལོ། །གང་གིས་
སྒྲ་དབྱངས་གསུངས་པ་ཡི། །འཇམ་པའི་དབྱངས་ལ་ཕྱག་འཚལ་ལོ། །གང་གིས་
མིང་གཞི་སྔོན་གསུངས་པའི། །རྟག་ཞི་བ་ལ་ཕྱག་འཚལ་ལོ། །སྡེབ་སྦྱོར་ལེགས་
མཛད་མཁས་རྣམས་དང་། །བླ་མ་ལ་ཡང་ཕྱག་འཚལ་ནས། །བསླབ་པ་ཀུན་གྱི་
གཞི་འཛིན་ཅིང་། །རིག་བྱེད་སྨྲ་བ་རྣམས་ཀྱི་རྒྱུ། །མིང་ཚིང་བརྗོད་པ་ཀུན་གྱི་
གཞི། །ཡི་གེའི་སྦྱོར་བ་བཤད་པར་བྱ། །ཡི་གེ་ཨཱ་ལི་ཀཱ་ལི་གཉིས། །ཨཱ་ལི་གསལ་
བྱེད་ཨི་སོགས་བཞི། །ཀཱ་ལི་སུམ་ཅུ་ཐམ་པའོ། །དེ་ལས་རྗེས་འཇུག་བཅུ་ཡིན་
ཏེ༑ །དེ་ལས་ལྔ་ནི་སྔོན་དུའང་འཇུག །མི་འཇུག་པ་ནི་ཉི་ཤུའོ། །ཀཱ་ལི་ཕྱེད་དང་
བརྒྱད་སྡེ་ནི། །བཞི་བཞི་དག་ཏུ་ཕྱེ་བ་ལས། །དང་པོ་གསུམ་པ་བཞི་པ་ཡི། །མས་
གཉིས་དྲུག་པའི་གསུམ་པ་དང་། །བདུན་པ་ལ་ནི་ཤ་མ་གཏོགས། །རྗེས་འཇུག་
ཡི་གེ་བཅུ་རུ་འདོད། །རྗེས་འཇུག་ཡི་གེ་བཅུ་པོ་ལས། །དང་པོ་གསུམ་པ་ལྔ་བ་
དྲུག །བདུན་པ་རྣམས་ནི་སྔོན་དུའང་འཇུག །ཕོ་ཡི་ཡི་གེ་འབའ་ཞིག་ལ། །སྡེ་བ་
ཕྱེད་དང་བརྒྱད་གནས་པའང་། །སྡེ་ཚན་ལྔ་རུ་དྲིལ་བྱས་ནས། །ཡི་གེ་སུམ་ཅུ་
ཐམ་པ་ལ། །ཕོ་མོ་མ་ནིང་གསུམ་དུ་དབྱེ། །ཕོ་དང་མ་ནིང་མོ་དང་ནི། །ཤིན་ཏུ་
མོ་དང་བཞི་བཞི་རུ། །སྡེ་བ་བཞི་པ་ཡན་ཆད་དབྱེ། །ལྷག་མ་བཅུ་བཞི་གནས་པ་
ལ༑ །ཙ་སོགས་གསུམ་ནི་ཅ་སོགས་སྦྱར། །ཝ་ནི་བ་དང་སྦྱར་བར་བྱ། །ལྷག་
མ་དྲུག་ནི་མོ་རུ་སྦྱར། །ར་ལ་ཧ་ནི་མོ་གཤམ་སྟེ། །མ་ནིང་མཚན་མེད་ཅེས་ཀྱང་
137



རྟགས་འཇུག་སྐོར།
བྱ། །མོ་ཡི་ཡི་གེའི་ནང་ནས་ནི། །འཇུག་པའི་ཡི་གེ་བཅུ་དབྱུང་བྱ། །འཇུག་པ་
བཅུ་ཡི་ནང་ནས་ནི། །སྔོན་འཇུག་ཡི་གེ་ལྔ་དབྱུང་བྱ། །སྔོན་འཇུག་ཡི་གེ་ལྔ་བོ་
ལ། །ཕོ་དང་མ་ནིང་མོ་དང་ནི། །ཤིན་ཏུ་མོ་དང་བཞི་རུ་དབྱེ། །དེ་དག་རེ་རེའང་
བཞི་བྱེད་དེ། །གང་ལ་འཇུག་བྱེད་གང་གིས་འཇུག །ཇི་ལྟར་འཇུག་བྱེད་ཅི་ཕྱིར་
འཇུག །གང་ལ་འཇུག་པར་བྱེད་ཅེ་ན། །ཕོ་ནི་ཕོ་དང་མོ་ལ་འཇུག །མོ་ནི་མོ་
དང་མ་ནིང་ལ། །མ་ནིང་ཡང་ནི་ཕོ་མོ་ལའོ། །ཤིན་ཏུ་མོ་ནི་མ་ནིང་དང་། །མོ་
དང་ཤིན་ཏུ་མོ་ཉིད་ལའོ། །མི་འཇུག་པ་ནི་འདི་ལྟ་སྟེ། །ཕོ་ནི་མ་ནིང་ལ་མི་འཇུག
།མོ་ཡང་ཕོ་ལ་འཇུག་མི་འགྱུར། །མ་ནིང་རང་ལ་རང་མི་འཇུག །རང་གི་སྡེ་དང་
ཕྲད་པ་ན། །ཕོ་ཡང་མོ་ལ་འཇུག་མི་འགྱུར། །མ་ནིང་མོ་ཡང་དེ་བཞིན་ནོ། །ཇི་
ལྟར་འཇུག་པར་བྱེད་ཅེ་ན། །ཕོ་ནི་དྲག་པོའི་ཚུལ་གྱིས་ཏེ། །མ་ནིང་རན་པར་
འཇུག་པ་ཡིན། །མོ་ནི་ཞན་པའི་ཚུལ་གྱིས་ཏེ། །ཤིན་ཏུ་མོ་ནི་མཉམ་པས་སོ། །ཅི་
ཕྱིར་འཇུག་པར་བྱེད་ཅེ་ན། །ཕོ་ནི་འདས་དང་གཞན་བསྒྲུབ་ཕྱིར། །མ་ནིང་གཉིས་
ཀ་ད་ལྟར་ཆེད། །མ་ནི་བདག་དང་མ་འོངས་ཕྱིར། །ཤིན་ཏུ་མོ་ནི་མཉམ་ཕྱིར་
རོ། །རྗེས་འཇུག་ཡི་གེ་བཅུ་བོ་ལ། །ཕོ་མོ་མ་ནིང་གསུམ་དུ་དབྱེ། །ཕོ་ལ་སྐྱེས་
བུ་རབ་འབྲིང་གསུམ། །མོ་ལ་མོ་དང་ཤིན་ཏུ་མོ། །མ་ནིང་འགྱུར་དང་མཚན་
གཉིས་དང་། །མཚན་མེད་དག་དང་གསུམ་དུ་འདོད། །དེ་ཡང་བྱེད་པ་བཞི་བྱེད་
དེ༑ །གང་ལ་འཇུག་བྱེད་གང་གིས་བྱེད། །ཇི་ལྟར་འཇུག་བྱེད་ཅི་ཕྱིར་བྱེད། །གང་
ལ་ཡི་གེ་ཐམས་ཅད་ལ། །གང་གིས་བཅུ་བོ་དེ་དག་གིས། །ཇི་ལྟར་རྣམ་པ་གཉིས་
ཡིན་ཏེ། །སྒྲ་ཡི་འཇུག་ཚུལ་དོན་གྱི་ཚུལ། །ཕོ་གསུམ་མོ་གཉིས་མ་ནིང་གསུམ།།
དྲག་ཞན་བར་མ་གསུམ་དུ་འཇུག །དྲག་པ་གསུམ་ནི་ནང་ཕྲད་དམ། །གལ་ཏེ་
ཞན་པ་ནང་ཕྲད་ན། །དེ་ལ་ནང་གི་ཆ་ཤས་ཀྱིས། །དེ་ཡང་དྲག་ཞན་གཉིས་སུ་
138



སུམ་རྟགས་ལ་དཔྱད་པ།
དབྱེ། །མ་ནིང་གསུམ་དུ་གང་གཏོགས་པ། །དྲག་དང་ཕྲད་ན་དྲག་པར་འགྱུར།
ཞན་དང་ཕྲད་ན་ཞན་པར་འགྱུར། །གཉིས་དག་དང་ཕྲད་གྱུར་ན། །དེ་ནི་གཉིས་
ཀ་ཅན་དུ་འགྱུར། །གཉིས་ཀ་དག་དང་མ་ཕྲད་ན། །གང་དུ་ཡང་ནི་མི་འགྱུར་
རོ། །དེས་ན་འགྱུར་དང་མཚན་གཉིས་དང་། །མཚན་མེད་མ་ནིང་གསུམ་དུ་འདོད།
།དེ་ནི་སྒྲ་ཡི་འཇུག་ཚུལ་ལོ། །རྗེས་འཇུག་ཡི་གེ་བཅུ་པོ་ནི། །ཨི་དང་མཐུན་ལུགས་
འདི་ཞེས་བྱ། །དང་པོ་གཉིས་ལ་དང་པོ་མཐུན། །གསུམ་ལྔ་བཅུ་ལ་ཀྱ་དང་སྦྱར།།
བདུན་པ་ཉིད་ལ་བདུན་པ་སྟེ། །ལྷག་མ་རྣམས་ལ་གྱ་སྦྱར་བ། །དེ་དག་ཨི་སྦྱར་
འབྲེལ་བའི་ས། །དེ་ཉིད་ལ་ནི་བཅུ་པ་སྦྱར། །བྱེད་པ་པོ་རུ་ཤེས་པར་བྱ། །ཨཱ་ལི་
ཕྱིས་ནས་གཉིས་པ་སྦྱར། །ཚིག་རྒྱན་གཉིས་དང་སྡུད་པར་འགྱུར། །ལ་དོན་སུ་
ལ་ཨུ་ཕྱིས་ནས། །དེ་ལ་གསུམ་པའི་དང་པོ་སྦྱར། །དེ་ལ་ཨཱ་ལི་གསུམ་པ་སྦྱར།།
ད་ནི་ལྷག་མ་དང་བཅས་པའོ། །རྗེས་འཇུག་ཡི་གེ་བཅུ་བོ་ལ། །དྲུག་པ་སྦྱར་ན་
འབྱེད་སྡུད་ཡིན། །རྗེས་འཇུག་ཡི་གེ་བཅུ་པོ་ཡི། །བཞི་པ་དགུ་པ་ལ་བཅུ་པ། །སྦྱར་
བ་འབྱུང་ཁུངས་ས་ཡིན་ཏེ། །དགར་དང་སྡུད་པའང་དེ་བཞིན་ནོ། །གང་མིང་
བརྗོད་པའི་དང་པོ་རུ། །ཀྱེ་སྦྱར་བ་ནི་བོད་པ་ཡིན། །གང་མིང་མཐའ་དང་མཐུན་
པ་ཡི། །བཞི་པ་ལ་ནི་ཨི་སྦྱར་བ། །དགར་དང་བརྣན་པའི་ཚིག་ཏུ་འགྱུར། །མིང་
གང་རུང་བའི་བར་མཚམས་སུ། །གསུམ་པ་ལ་ནི་གཉིས་པ་སྦྱར། །དེ་ནི་སྡུད་
དང་འབྱེད་པ་དང་། །རྒྱུ་མཚན་ཚེ་སྐབས་གདམས་ངག་ལྔའོ། །གང་མིང་བརྗོད་
པའི་དང་པོ་རུ། །དང་པོ་ལ་ནི་གཉིས་པ་སྦྱར། །སྤྱི་ལ་ཁྱབ་པ་ཉིད་དུ་འགྱུར། །གང་
མིང་གི་ནི་མ་མཐའ་ན། །པུ་ལིངྒ་ཡི་སྒྲ་མེད་པ། །དེ་ལ་པུ་ལིངྒ་སྦྱར་ན། །བདག་
པོའི་སར་ནི་ཤེས་པར་བྱ། །གང་མིང་བརྗོད་པའི་ཡ་མཐའ་ན། །སྟྲཱི་ལིངྒ་ཡི་སྒྲ་
མེད་པ། །དེ་ལ་སྟྲཱི་ལིངྒ་སྦྱར་ན། །དགག་པའི་གནས་སུ་ཤེས་པར་བྱ། །གང་
139



རྟགས་འཇུག་སྐོར།
མིང་གི་ནི་ཡ་མཐའ་རུ། །གསུམ་པ་ལ་ནི་ཨེ་སྦྱར་བ། །ཐ་སྙད་དབང་དུ་གསུམ་
ཡིན་ཏེ། །དངོས་པོའི་དབང་དུ་བཞི་རུ་འགྱུར། །དུས་ཀྱི་དབང་དུ་གཉིས་ཡིན་
ནོ། །ཚིགས་སུ་བཅད་པའི་མཚམས་སྦྱོར་རྣམས། །ཅུང་ཟད་བསྡུས་པ་ཡོད་ན་
ཡང་། །དེ་ནི་དེ་བཞིན་སྦྱར་བར་བྱ། །དོན་ནི་རྣམ་པ་གཉིས་ཡིན་ཏེ། ། སྔ་མ་
གང་ལྟར་གྱུར་པ་དང་། ཕྱི་མ་གང་ལྟར་འགྱུར་བའོ། །སྔ་མ་སྔོན་འཇུག་ལྔ་བཞིན་
སྦྱར། །ཕྱི་མ་དག་གི་འདྲེན་ཚུལ་ནི། །ཕོ་ཡིས་ཕོ་ཡི་མིང་མཐའ་དྲངས། །མོ་
ཡིས་མོ་ཡི་མིང་མཐའ་དྲངས། །མ་ནིང་གིས་ནི་མ་ནིང་ངོ༌། །མིང་མཐའ་དེ་དག་
ཉིད་ཀྱིས་ནི། །དེ་ཉིད་རང་གི་སྒྲ་མཐུན་པའི། །ཆོས་དངོས་ལས་དང་བྱེད་པ་དང༌།།
སྦྱིན་དང་འབྱུང་ཁུངས་འབྲེལ་བ་དང་། །གནས་དང་བོད་པའི་སྒྲ་ཡང་དྲངས།།
གཞན་ཡང་སླར་བསྡུ་ལྷག་བཅས་དང་། །འབྱེད་སྡུད་བརྣན་དང་བདག་པོ་དང་།།
དགག་སྒྲུབ་རྒྱན་དང་དུས་ལའང་འཇུག །དེ་དག་སྔ་ཤུགས་འདྲེན་པས་འབྱུང༌།།
དེ་དག་ནང་གསེས་གང་འཇུག་པ། །མཐར་སྦྱར་འོག་མའི་མིང་དོན་ལས། །སྤྱིར་
འཇུག་ཡོད་དམ་བྱེད་པ་ཡོད། །དེ་བཞིན་ཆེད་བྱེད་རྟེན་བྱེད་དང་། །ལས་བྱ་བླང་
བྱ་བསྒྲུབ་པར་བྱ། །སྔོན་དུ་འོས་པ་གནས་པའམ། །གཞན་ཡང་ཚིག་དོན་འོག་
མ་ལས། །བསྡུ་རྒྱུ་ཡོད་དམ་མེད་པ་དང་། །གོང་མ་ལས་ཀྱང་དེ་བཞིན་ཏེ། །རྣམ་
གྲངས་དག་ནི་བཀོད་པ་ལས། །བསྐྱར་བ་ཡོད་དམ་མེད་པ་དང་། །ཕོ་སྒྲ་དང་ནི་
མོ་སྒྲ་དག །མིང་གི་མཐའ་ན་ཡོད་མེད་དང་། །རྒྱན་དུ་གྱུར་པ་རྣམས་ལ་ཡང་།།
དོན་ལ་བསྙེགས་པ་ཡོད་མེད་དང་། །བསྟན་བྱ་ལྷག་མ་ཡོད་མེད་དང་། །ཚིག་
དོན་རྫོགས་དང་མ་རྫོགས་ཀྱིས། །དེ་དག་ནང་གསེས་རྣམ་པར་དབྱེ། །ཅི་ཕྱིར་
འཇུག་པར་བྱེད་ཅེ་ན། །ཡི་གེའི་ཁོངས་ནས་མིང་དབྱུང་སྟེ། །མིང་གི་ཁོངས་ནས་
ཚིག་ཕྱུང་ནས། །ཚིག་གིས་དོན་རྣམས་སྟོན་པར་བྱེད། །མིང་གཞི་གཉིས་སམ་
140



སུམ་རྟགས་ལ་དཔྱད་པ།
གསུམ་སྦྲེལ་ལམ། །དེ་ལ་དབྱངས་ཀྱི་གཞི་ལྡན་ཡང་། །གང་དུའང་འཇུག་མིན་
སྦྱར་བའང་མིན། །སྔོན་འཇུག་ཡོད་དམ་མེད་ཀྱང་རུང༌། །མིང་གཞིའི་ཡི་གེ་
གང་ལྡན་པའང་། །ཉིས་འབྲེལ་ཡོད་དམ་སུམ་འབྲེལ་ཡོད། །ཨཱ་ལི་བཞི་ལས་
གང་འབྲེལ་ཡང་། །རྗེས་འཇུག་བཅུ་བོ་མ་ཞུགས་ན། །མིང་གཞན་སྦྱོར་བ་ཡོད་
མི་སྲིད། །མོ་ཡི་ཡི་གེ་མེད་པ་ན། །ཕོ་ཡིག་བརྗོད་པ་མེད་པར་འགྱུར། །ཕོ་ཡིག་
དེ་དག་རྣམས་ལ་ཡང་། །འཇུག་པར་བཅས་པ་མེད་པར་ནི། །མིང་དང་ཚིག་ཀྱང་
གསལ་མི་ནུས། །མིང་ཚིག་གསལ་བ་མེད་ན་ནི། །དོན་རྣམས་བརྗོད་པ་མི་འགྱུར་
རོ། །དེ་ལྟར་གྱུར་ན་འཇིག་རྟེན་ན། །དོན་མཚོན་བརྗོད་པ་ཀུན་ཀྱང་མེད། །རིག་
བྱེད་སྨྲ་བའང་ཡོད་མི་འགྱུར། །ཉན་ཐོས་རང་རྒྱལ་སངས་རྒྱས་ཀྱི། །བསླབ་པ་
རྣམས་ཀྱང་མེད་པར་འགྱུར། །ཇི་ལྟར་འཇིག་རྟེན་སེམས་ཅན་དག །ཕུང་པོ་ཁམས་
དང་སྐྱེ་མཆེད་དང་། །གྲུབ་མཐའ་གཞན་ཡང་ཡོད་མིན་ཡང་། །རང་ཉིད་ཀྱིས་
ནི་མི་ཤེས་བཞིན། །དེ་བཞིན་ཡི་གེའི་འཇུག་ཚུལ་རྣམས། །སྨྲ་བ་ཀུན་ལ་གནས་
གྱུར་ཀྱང་། །རང་ཚུལ་དེ་ཉིད་མི་ཤེས་པས། །དོན་ལ་སྦྱོར་བ་ག་ལ་ཤེས། །དེ་
ཕྱིར་སྨྲ་བའི་དབང་ཕྱུག་གི། །རྗེས་སྨྲ་འདི་ཀུན་རྟོགས་གྱུར་ཅིག །ཅེས་པ་ལྟར་
སྦྱར་བར་བྱའོ།
གསུམ་པ་མཚན་གྱི་སྒོ་ནས་མཇུག་བསྡུ་བ་ནི། ཐོན་མིའི་སྐབས་སུ་
སུམ་རྟགས་ཀྱི་མིང་ཡང་མེད་ན་གཞུང་འདིའི་མཚན་ལ་གང་བྱ་ཞེས་དྲི་བ་བྱུང་ན།
གཞུང་འདིའི་མཚན་ལ་ཡི་གེའི་སྦྱོར་བ་ཡིན་པ་གོང་དུ་དཔེ་ལུང་དང་བཅས་པས་
བསྒྲུབས་ཟིན་པ་ལྟར་རོ། ལྷག་པར་དུ་མཚན་དོན་དང་ལྡན་པའི་སྙིགས་དུས་པཎྜིཏ་
ཆེན་པོ་ས་པཎ་ཀུན་དགའ་རྒྱལ་མཚན་གང་ཉིད་ཀྱིས་བརྩམས་པའི་ཡི་གེའི་སྦྱོར་བ་
ཡང་དཔེ་དེ་དང་མཐུན་པར་མཛད་ལགས་སོ། །
141



རྟགས་འཇུག་སྐོར།
དངོས་པོ་བདག་གཞན་དང་དུས་
གསུམ་གྱི་སྐོར།
དཀོན་མཆོག་ཡེ་ཤེས།
( སྟག་ཚང་ལྷ་མོ་ཀིརྟི་དགོན། )
༄༅། རྟགས་ཀྱི་འཇུག་པའི་གཞུང་ལས་ངེས་དགོས་པའི་གཙོ་བོ་དངོས་པོ་
བདག་གཞན་དུས་གསུམ་གྱི་སྐོར་ལ་ཅུང་ཟད་བཤད་པར་བྱ་ན། དང་པོ་དངོས་
པོ་བདག་གཞན་གྱི་དབྱེ་བ་འབྱེད་པ་ལ་ངེས་པར་དུ་བྱེད་པ་པོ་གཞན་དང་དངོས་
སུ་འབྲེལ་བའི་དབང་དུ་བྱ་དགོས་ཤིང་། བྱེད་པ་པོ་གཞན་དང་དངོས་སུ་མ་
འབྲེལ་བ་ལ་དངོས་པོ་བདག་གཞན་གྱི་དབྱེ་བ་འབྱེད་རྒྱུ་མེད། དཔེར་ན། ཡིག་
མཁན་གྱིས་ཡི་གེ་འབྲི་ལྟ་བུ་ལ་མཚོན་ན། ཡིག་མཁན་གྱིས་བྱ་ཡུལ་ཤོག་བུའི་
ངོས་སུ་ཡི་གེ་འབྲི་བའི་བྱ་བ་ལ་དངོས་སུ་ཞུགས་ནས་འབྲི་བར་བརྩོན་པ་ལྟ་བུ་
སྟེ། དེ་ཡང་ཡི་གེ་འབྲི་མཁན་ཁོ་རང་བྱེད་པ་པོ་གཙོ་བོ་དང༌། ཡིག་མཁན་
ཁོ་རང་དང་འབྲེལ་ནས་ཡོད་པའི་བྱེད་པ་སྨྱུ་གུ། སྨྱུ་གུས་འབྲི་བར་བྱེད་པ་རྣམས་
དངོས་པོ་བདག་དང་། བྱ་བའི་ཡུལ་ནི་ཤོག་གུ་དང་། ཡི་གེ་ལས། འབྲི་བ་
བྱ་བ་ཡིན་པས་འདི་རྣམས་དངོས་པོ་གཞན་ཡིན། དེ་ལས་ཅུང་ཟད་ཕྲ་རུ་བཏང་
ན། ཡིག་མཁན་བྱེད་པ་པོ་གཙོ་བོ་དང་། ལག་པ་བྱེད་པ་ཕལ་བ། ལག་པས་
སྨྱུ་གུ་འཛིན་པར་བྱེད་ལྟ་བུ། བྱེད་ལས་གསལ་བྱེད་ཀྱི་སྒྲ་ཡིན་པས་འདི་རྣམས་
དངོས་པོ་བདག་དང་། ལག་ཏུ་གཟུང་བྱའི་སྨྱུ་གུ་དང༌། འཛིན་པའི་བྱ་བ།
གཟུང་བར་བྱ་ལྟ་བུའི་བྱ་ལས་གསལ་བྱེད་ཀྱི་སྒྲ་རྣམས་དངོས་པོ་གཞན་ཡིན་ནོ།།
142



དངོས་པོ་བདག་གཞན་དང་དུས་གསུམ།
དེ་ལས་ཀྱང་ཕྲ་རུ་བཏང་ན་ཡི་གེ་འབྲི་དགོས་སྙམ་པའི་བསམ་བློ་ནི་བྱེད་པ་པོ་
གཙོ་བོ་དང༌། དེས་ལུས་ཕུང་གི་ཆ་ཤས་ལག་པ་བསྐུལ་བ་ནི། བྱེད་པོ་ཕལ་
བ་དང་ལག་པ་དངོས་པོ་གཞན་ཡིན་ནམ་སྙམ་ཞིང་། རྒྱུ་མཚན་ནི་ལག་པའི་
འགུལ་བསྐྱོད་ཀྱི་རྣམ་པ་དེ། བསམ་བློའི་གཡོ་བས་བསྐུལ་བ་ལ་བརྟེན་ནས་འབྱུང་
དགོས་པ་ལས་རྒྱུ་བསམ་བློའི་གཡོ་བ་སྔོན་དུ་མ་སོང་བར། འབྲས་བུ་ལག་པའི་
འགུལ་བསྐྱོད་ཀྱི་རྣམ་པ་འབྱུང་མི་སྲིད་པའི་ཕྱིར་རོ། དེ་མིན་བྱེད་པ་པོ་རང་
དང་དངོས་སུ་འབྲེལ་བའི་སྒྲ། འགྲོ་བར་བྱེད་ལྟ་བུ་བྱེད་ལས་གསལ་བྱེད་འདི་
རིགས་ལ་དངོས་པོ་བདག་དང་གཞན་གྱི་དབྱེ་བ་འབྱེད་རྒྱུ་མེད་ཅིང་། གཅོད་
པར་བྱེད་པ་དང་། གཅོད་བྱེད། དཀྲི་བར་བྱེད་དང་། དཀྲི་བྱེད་ལྟ་བུའི་ཐད་
ཀར་གཅད་བྱའི་ཤིང༌། དཀྲི་བྱའི་སྐུད་པ་དངོས་པོ་གཞན་དང་དངོས་སུ་འབྲེལ་
ཚུལ་ཡོད་ཀྱང་། འགྲོ་བར་བྱེད་ལྟ་བུ་ལ། འགྲོ་བ་བོ་ལས་ལོགས་སུ་འགྲོ་བྱ་
ཞེས་དམིགས་སུ་དགར་རྒྱུ་མེད་དོ།
བྱེད་པོ་གཞན་འབྲེལ་དང་། བྱེད་པོ་རང་འབྲེལ་གཉིས་ལ་རྣམ་དབྱེ་གསུམ་
པ་བྱེད་སྒྲ་སྦྱར་མི་སྦྱར་དང་སྦྱར་ས་དེར་ཁྱད་པར་ཆེན་པོ་ཡོད་ཅིང་། དཔེར་
ན། བྱེད་པ་པོ་གཞན་དང་དངོས་སུ་འབྲེལ་བའི་བཀྲ་ཤིས་ཀྱིས་སྨྱུ་གུས་ཡི་གེ་
བྲིས་ལྟ་བུ་ལ་མཚོན་ན་བཀྲ་ཤིས་ནི་བྱེད་པ་པོ་གཙོ་བོ་དང་། བྱེད་པོ་ཕལ་བ་སྨྱུ་
གུ་ཡིན་པས་གཉིས་ཀ་ལ་བྱེད་པའི་སྒྲ་འཇུག དེ་མིན་བཀྲ་ཤིས་ཀྱི་སྨྱུ་གུས་ཡི་
གེ་བྲིས་ཞེས་བརྗོད་ན། བཀྲ་ཤིས་དང་སྨྱུ་གུ་གཉིས་ཀྱི་བར་ལ་འབྲེལ་བ་བསྒྲུབས་
པ་སྟེ། སྨྱུ་གུ་བཀྲ་ཤིས་ཀྱི་ཡིན་པར་གྲུབ་ཅིང་། སྨྱུ་གུའི་བདག་པོ་བཀྲ་ཤིས་
ཡིན་པ་ལས་ཡི་གེ་འབྲི་མཁན་བཀྲ་ཤིས་མ་ཡིན་པའི་གཞན་ཞིག་ལ་གོ་འགྲོ་བ་
རེད། ཡང་བྱེད་པ་པོ་རང་དང་འབྲེལ་བ་བཀྲ་ཤིས་གཙུག་ལག་ཁང་དུ་འགྲོ་བར་
བྱེད་ལྟ་བུ། གཙུག་ལག་ཁང་དུ་འགྲོ་བར་བྱེད་པོ་བཀྲ་ཤིས་ཡིན་ཡང་། བཀྲ་
143



རྟགས་འཇུག་སྐོར།
ཤིས་རྐང་བས་འགྲོ་ཞེས། བྱེད་པོ་ཕལ་བ་རྐང་བ་ལ་བྱེད་སྒྲ་སྦྱར་རྒྱུ་མ་གཏོགས་
བྱེད་པ་པོ་གཙོ་བོ་བཀྲ་ཤིས་ཁོ་རང་ལ་བྱེད་སྒྲ་མི་སྦྱོར་ཞིང་། གཙུག་ལག་ཁང་
བྱ་བའི་ཡུལ་ཡིན་ཡང་རྣམ་དབྱེ་སྦྱར་སའི་བྱ་ཡུལ་ཡིན་པ་མ་གཏོགས། དངོས་
པོ་བདག་གཞན་གྱི་སྐབས་ནས་བསྟན་པའི་བྱ་ཡུལ་མིན་པར་མ་ཟད། རྣམ་དབྱེ་
འཇུག་སའི་བྱ་ཡུལ་དང་། དངོས་པོ་བདག་གཞན་གྱི་སྐབས་ཀྱི་བྱ་བའི་ཡུལ་
གཉིས་ལ་ཡིན་མིན་གྱི་མུ་བཞི་འཇོག་རིགས་སྙམ། རྣམ་དབྱེ་འཇུག་སའི་བྱ་
བའི་ཡུལ་ཡིན་ལ། དངོས་པོ་བདག་གཞན་སྐབས་ཀྱི་བྱ་ཡུལ་མ་ཡིན་པ་ནི་བཀྲ་
ཤིས་གཙུག་ལག་ཁང་དུ་འགྲོ་ཞེས་པའི་གཙུག་ལག་ཁང་ལྟ་བུ་དང་། དངོས་
པ་བདག་གཞན་སྐབས་ཀྱི་བྱ་ཡུལ་ཡིན་ལ། རྣམ་དབྱེ་འཇུག་སའི་བྱ་ཡུལ་མིན་
པ་ནི། བསྒྲུབ་པར་བྱ་བ་དང་། བསྒྲུབ་བྱའི་ལྷ་ལྟ་བུའོ། གཉིས་ཀ་ཡིན་པའི་
མུ་ནི། ཆོས་ལ་ལྟ་ཞེས་པ་ལྟ་བུ་སྟེ། ཆོས་ལ་ལྟ་བ་བོ་དང་། བལྟ་བྱའི་ཆོས་
ལྟ་བུ། གཉིས་ཀ་མ་ཡིན་པའི་མུ་ནི་བསམ་དུ་མེད་ཅེས་པའི་མེད་ལྟ་བུའོ།། ཡང་
རྣམ་དབྱེ་སྦྱར་སའི་བྱ་ཡུལ་ལ། བྱེད་པ་པོ་གཞན་དང་དངོས་སུ་འབྲེལ་མ་འབྲེལ་
ཀུན་ཡོད་དེ། རླངས་འཁོར་ལམ་ཁར་བསྐྱོད་ལྟ་བུ་ལ་མཚོན་ན་བགྲོད་ལམ་དེ་
རྣམ་དབྱེ་འཇུག་ཡུལ་གྱི་བྱ་བའི་ཡུལ་ཡིན་པ་ལས་བྱེད་པོ་གཞན་དང་དངོས་སུ་
མ་འབྲེལ་བ་ཡིན་ལ་སྐྱོད་པ་པོ་རླངས་འཁོར་ལས་ལོགས་སུ་བསྐྱོད་བྱ་ཞེས་དབྱེ་
རྒྱུ་མེད་པ་རེད། ཡང་སྐྱོད་པར་བྱེད་པོ་རླངས་འཁོར་ཡིན་ཡང་རླངས་འཁོར་
ལ་བྱེད་སྒྲ་མི་སྦྱོར་ཞིང་རླངས་འཁོར་གྱི་འཁོར་ལོས་བསྐྱོད་ཅེས་འཁོར་ལོ་ལ་
བྱེད་སྒྲ་འཇུག་པས་ན་རྣམ་དབྱེ་གསུམ་པའི་སྒྲ་འཇུག་ཚད་ལ་བྱ་བྱེད་ཐ་དད་པའི་
སྒོ་ནས་དངོས་པོ་བདག་གཞན་གྱི་དབྱེ་བ་འབྱེད་རྒྱུ་མཐའ་གཅིག་ཏུ་ཡོད་མི་དགོས་
ལ་མེད་མི་དགོས་ཏེ། དཔེར་ན། མིག་གིས་གཟུགས་ལ་ལྟ་ཞེས་པ་ལ་མཚོན་
ན། འདྲེན་བྱེད་གང་ལ་ལྡན་པའི་གང་ཟག་དེ། བྱེད་པ་པོ་གཙོ་བོ་དང་། དེའི་
144



ནས་ཆར་
+
+
+
+
+
++
++
+
+
དངོས་པོ་བདག་གཞན་དང་དུས་གསུམ།
མིག་བྱེད་པོ་ཕལ་བ། ལྟ་བར་བྱེད་ཅེས་པ་བྱེད་ལས་གསལ་བྱེད་ཀྱི་སྒྲ་ཡིན་པས་
དངོས་པོ་བདག་དང་། གཟུགས་དེ་བདག་གཞན་གྱི་སྐབས་ནས་བསྟན་པའི་བྱ་
བའི་ཡུལ་ཡང་རེད་ལ་རྣམ་དབྱེ་འཇུག་སའི་བྱ་བའི་ཡུལ་ཡང་ཡིན། དཔེར་ན།
གཟུགས་ལ་ལྟ་ཞེས་པ་རྣམ་དབྱེ་གཉིས་པ་དང༌། གཟུགས་ལ་ལྟ་བ་བོ་དངོས་
པོ་བདག་དང་། བལྟ་བྱའི་གཟུགས་ནི་དངོས་པོ་གཞན་ཡིན་པ་ལྟ་བུའོ། གསེར་
ཏོག་འགྲེལ་བ་ལས། དངོས་པོ་ལ་དངོས་པོ་བདག་དང་། དངོས་པོ་གཞན་
དང་། ལས་ཀྱི་དངོས་པོ་གསུམ་ཡོད་དེ། དཔུལ་བོ་དང་། དེས་འབད་པ་གཉིས་
ནི་བདག་པོ་བདག་དང་། བྱ་བྱེད་ལས་གསུམ་ལས་བྱེད་པ་དང་། བཙལ་བྱའི་
ནོར་ནི། བྱ་བ་བསྒྲུབ་པའི་ཡུལ་ཡིན་པས་དངོས་པོ་གཞན་དང་། བྱ་བྱེད་ལས་
གསུམ་ལས་ལས་ཀྱི་དངོས་པོ་ཞེས་བྱ་ལ་ཞེས་དང༌། ལས་ལ་ནི་བྱེད་པའི་ལས་
དང་བྱ་བའི་ལས་གཉིས་ཡོད་དེ། དབུལ་བོས་འབད་པས་ནོར་འཚོལ་བ་ནི། བྱེད་
པ་པོ་དབུལ་བོ་དང་འབྲེལ་ནས་ཡོད་པས་བྱེད་པའི་ལས་ཞེས་བྱ་ལ། འབད་པས་
ནོར་འཚོལ་བའི་བྱ་བ་ནི་འབད་པ་དང་འབྲེལ་ནས་ངོ་བོ་གཅིག་ཏུ་ཡོད་པས། བྱེད་
པ་པོ་དང་འབྲེལ་བའི་ལས་ཏེ། བདག་དང་འབྲེལ་བའི་ལས་ཞེས་བྱ་ཞིང་། ནོར་
བཙལ་ནས་རྙེད་པའི་ཆ་ནི། བྱ་བའི་ཡུལ་ནོར་དང་འབྲེལ་བའི་ལས་ཡིན་པས་
བྱ་བའི་ལས་དང་། གཞན་དང་འབྲེལ་བའི་ལས་ཞེས་བྱའོ་ཞེས་གསུངས། ཡང་
དཀའ་གནད་གསལ་མེའི་འགྲེལ་བ་གསེར་གྱི་ལྡེ་མིག་ལས། བྱེད་པ་པོ་གཞན་
དང་དངོས་སུ་འབྲེལ་བའི་དབང་དུ་བྱས་ནས། བྱེད་པ་པོ་གང་ཟག་གིས་ཤིང་
གཅོད་པ་ལྟ་བུ་ལ་མཚོན་ན། བྱེད་པ་པོ་གང་ཟག་དང་དེའི་བྱེད་པ་སྟ་རེ་གཉིས་
དངོས་པོ་བདག་དང་། དེས་བསྒྲུབ་པར་བྱ་བའི་དངོས་པོ་དང་། བསྒྲུབ་པར་
བྱ་བ་གཉིས་དངོས་པོ་གཞན། དེ་ཡང་བྱ་ཡུལ་གྱི་དངོས་པོ་ཤིང་དང་། བྱ་བ་
ནི་ཤིང་གཅོད་པའི་ལས་ཀ་སྟེ་སྟ་རེ་འདེགས་འཇོག་དང་། དུམ་བུར་གཏུབ་པ་
145



རྟགས་འཇུག་སྐོར།
སོགས་ཡིན་ཞེས་དང༌། ཡང་གཅོད་པར་བྱེད་ལྟ་བུ་བྱེད་ལས་གསལ་བྱེད་ཀྱི་
སྒྲ་སྟེ། བྱ་ཡུལ་ཤིང་ལ་གོ་དགོས་ཞེས་དང༌། གཅད་པར་བྱ་ལྟ་བུ་བྱ་བའི་ཡུལ་
དང་འབྲེལ་བའི་བྱ་བ་གསལ་བྱེད་ཀྱི་སྒྲ་སྟེ་འདི་སྐབས་སྟ་རེ་ཤིང་སྟེང་དུ་བབས་
ནས་ཤིང་བཀས་པ་དང་། དུམ་བུར་འགྲོ་བ་སོགས་ལ་གོ་དགོས་པས་དངོས་པོ་
གཞན་ཡིན་ཞེས་གསུངས་པ་དང་། ཡང་དུས་གསུམ་དུ་དབྱེ་བའི་དགོས་པ།
དངོས་པོ་བདག་གཞན་གྱི་ནང་དུ་མ་འདུས་པ་རྣམས་བསྡུ་བའི་དོན་དུ་ཤེས་དགོས་
ཞེས་གསུངས། འདི་ལ་ངའི་བསམ་ཚུལ་ཅུང་ཟད་སྨྲས་ན། དངོས་པོ་བདག་
གཞན་གྱི་ནང་དུ་མ་འདུས་པ་རྣམས་བསྡུ་བའི་དོན་དུ་ཤེས་དགོས་ཞེས་པའི་བསྡུས་
ཀྱི་གོ་བ་ལེན་ས་ཁྱབ་ཆུང་སོང་བ་ཡིན་ན་མ་གཏོགས། དུས་གསུམ་དུ་དབྱེ་བའི་
དགོས་པ་དངོས་པོ་བདག་གཞན་དུ་མ་འདུས་པ་རྣམས་བསྡུ་བའི་དོན་ཁོ་ནའི་ཆེད་
དུ་མི་འགྲིག་པར་སྙམ་ཞིང་། རྒྱུ་མཚན་ནི་དུས་གསུམ་སོ་སོའི་སྐབས་ནས་སྔོན་
རྗེས་མིང་གསུམ་རེ་རེ་ནས་འགྱུར་འགྲོ་བ་ཆེས་མང་ཞིང་། དཔེར་ན། བསྒྲུབ་
རྒྱུ། སྒྲུབ་བཞིན་པའི་སྒང་། བསྒྲུབས་ཟིན། སྒྲུབས་ཤིག་ལྟ་བུ་རྣམས་ཀྱི་
དུས་གསུམ་གྱི་མིང་གཞི་མི་འགྱུར་བར་དེ་ག་རང་དུ་སྡོད་ཀྱང་། མ་འོངས་
པ་ལ་སྔོན་འཇུག་ཡོད་ཀྱང་ཡང་འཇུག་མེད་པ་དང་། ད་ལྟ་བ་ལ་སྔོན་འཇུག་
དང་ཡང་འཇུག་གཉིས་ཀ་མེད་པ་དང་། འདས་པ་ལ་སྔོན་འཇུག་དང་ཡང་
འཇུག་གཉིས་ཀ་ཡོད་པ། སྐུལ་ཚིག་ལ་སྔོན་འཇུག་མེད་ཅིང་ཡང་འཇུག་ཡོད་
པ་དང་། ཡང་གཞལ་དགོས། འཇལ་བཞིན་པ། བཅལ་ཟིན་དང༌། གཞོམ་
པར་བྱ། འཇོམས་བཞིན་པ། བཅོམ་ཟིན། གཞུག་རྒྱུ་དང༌། འཇིག་བྱེད།
བཤིག་ཟིན་པ་དང་། གཞིལ་འགྱུར། འཇིལ་བཞིན་པ། བཅིལ་ཟིན། གཟུག་
འགྱུར། འཛུགས་བཞིན་པ། བཙུགས་ཟིན། གཞུག་རྒྱུ་དང་། འཇུག་བཞིན་
པ། བཅུག་ཟིན་པ་རྣམས། དུས་གསུམ་གྱི་སྔོན་འཇུག་དང་མིང་གཞི་གཉིས་
146



དངོས་པོ་བདག་གཞན་དང་དུས་གསུམ།
ཀ་མི་གཅིག་པར་འགྱུར་འགྲོ་བ་དང་། ཡང་མགོ་ཅན་སྔོན་འཇུག་མི་ཐོབ་པ།
མི་གཙང་བས་བགོས་པའི་སྦག་ལྟ་བུ་ཚིག་གྲོགས་ཀྱི་དབང་གིས་མ་འོངས་པ་ལ་
སྦག་འགྱུར་དང་ད་ལྟ་བ་ལ་སྦག་བཞིན་པ་དང་། འདས་པ་ལ་སྦགས་ཟིན་དང༌།
སྐུལ་ཚིག་ལ་སྒྲོགས་ཤིག་ལྟ་བུ་ན་རོ་དང་ཡང་འཇུག་ཅན། ཡང་སྦྱང་དགོས་
དང་། སྦྱོང་བཞིན་པ། སྦྱངས་ཟིན། སྦྱོངས་ཤིག་ལྟ་བུ་རྣམས་ཀྱི་དུས་གསུམ་
དང་སྐུལ་ཚིག་གི་ཡི་གེ་རེ་རེ་ནས་མི་འདྲ་བ་རྣམས་གསལ་བར་སྟོན་པའི་ཆེད་
དུ་ཡིན་ནོ་སྙམ་མོ།།
དངོས་པོ་བདག་གི་ཕྱོགས་སུ་གང་གཏོགས་པ་ཐམས་ཅད་དུས་ད་ལྟ་བའི་
ནང་དུ་འདུ་བ་ཡིན་ཞིང་ཡི་གེ་ཡང་། སྒྲུབ་པ་པོ་དང་། སྒྲུབ་པར་བྱེད། སྒྲུབ་
བྱེད། གཅོད་པ་པོ། གཅོད་པར་བྱེད། གཅོད་བྱེད། རྩོམ་པ་པོ་དང་རྩོམ་
བྱེད་སོགས་ད་ལྟ་བ་ལ་འཇུག་པ་ཤ་སྟག་འབྲི་བ་དང་། དངོས་པོ་གཞན་གྱི་ཕྱོགས་
སུ་གང་གཏོགས་པ་ཐམས་ཅད་དུས་མ་འོངས་པའི་ཁོངས་སུ་འདུ་ཞིང་། ཡི་
གེ་ཡང་། བསྒྲུབ་བྱ། བསྒྲུབ་པར་བྱ་བ། གཅད་བྱ། གཅད་པར་བྱ་བ། གཅད་
བྱའི་ཤིང༌། བསྲུང་བྱ། བསྲུང་བར་བྱ་བ། བསྲུང་བྱའི་སྡོམ་པ་ལྟ་བུ་འབྲི་བ་
ནི་ཡོངས་གྲགས་སུ་གྱུར། དེ་འདྲ་ཡིན་དུས་ནོར་བཙལ་ནས་རྙེད་པའི་ཆ། བྱ་
ཡུལ་ནོར་དང་འབྲེལ་བའི་ལས་སམ་གཞན་དང་འབྲེལ་བའི་ལས་སུ་མི་རིགས་
སྙམ། གང་ཡིན་ཞེ་ན། འདིའི་སྐབས་ཀྱི་ལས་ནི་བསྒྲུབ་བྱའི་ལྷ་ལྟ་བུའམ་ཡང་
ན་བཙལ་བྱའི་ནོར་རམ་བཙལ་བར་བྱ་རྒྱུའི་ནོར་ལ་ངོས་འཛིན་བྱ་དགོས་པར་
སྣང་། ནོར་བཙལ་ནས་རྙེད་པའི་ཆ་ནི་བྱ་བ་གང་ཞིག་བསྒྲུབས་ནས་གྲུབ་པའི་
ཆ་དེར་སོང་བས། འདིར་དངོས་པོ་གཞན་གྱི་ཕྱོགས་སུ་གཏོགས་པའི་ལས་མ་
ཟད། རྟགས་ཀྱི་འཇུག་པའི་གཞུང་ནས་བསྟན་པའི་དུས་འདས་པའི་དཔེར་བརྗོད་
ལ་བྱ་བ་གང་ཞིག་བྱས་ཟིན་པ་ཙམ་བཞག་གནང་མཛད་པ་མ་གཏོགས། བྱ་བ་
147



རྟགས་འཇུག་སྐོར།
བྱས་ནས་གྲུབ་མ་གྲུབ་ཀྱི་སྐད་ཆ་གང་ཡང་མི་སྣང་བས་སོ། ཡང་ཤིང་དུམ་བུར་
བཅད་པའི་ཆ་ནི་བྱ་ཡུལ་ཤིང་གི་སྟེང་དུ་ཡོད་ཅིང་། དེ་གསལ་བྱེད་ཀྱི་སྒྲ་ནི།
གཅད་དོ་གཅད་པར་བྱ་ཞེས་པ་འདི་ཡིན་ནོ་ཞེས་གསུངས་ཀྱང་། དོན་གྱིས་བྱ་
བ་བྱས་ཟིན་པའི་བྱ་བའི་དུས་འདས་པ་ཞིག་ལ་ངོས་བཟུང་ནས། དེ་མཚོན་བྱེད་
ཀྱི་དཔེ་ལ་ད་གཟོད་བྱ་རྒྱུ་ལྟ་བུ་ཞིག་བཞག་འདུག དེ་ཡང་ཤིང་མཁན་གྱི་སྟ་
རེས་ཤིང་དུམ་བུར་གཅོད་པའི་བྱ་བ་བྱེད་བཞིན་པ་དེར་བྱེད་པའི་ལས་སུ་བཞག་
ན་རིགས་པ་ཡིན་ཞིང་། སྟ་རེ་ཤིང་ལ་ཕོག་པ་དང་ཤིང་ཆད་པ་གཉིས་དུས་མི་
མཚུངས་ཤིང་། དེ་གཉིས་ལ་སྐད་ཅིག་སྔ་ཕྱིའི་ཆ་འབྱེད་རྒྱུ་ཡོད་པའི་སྔ་མ་ལ་
བྱ་བའི་ལས་ཞེས་འདོགས་རིགས་སྙམ། དེ་ཡིན་པའིཤེས་བྱེད་ནི་གཅོད་པར་
བྱེད་ལྟ་བུ་བྱེད་ལས་གསལ་བྱེད་ཀྱི་སྒྲ་དང་། གཅད་པར་བྱ་ལྟ་བུ་བྱ་བའི་ལས་
གསལ་བྱེད་ཀྱི་སྒྲར་མཁས་པ་མང་པོས་བཞག་པ་དང་། རྟགས་ཀྱི་འཇུག་པའི་
དགོངས་འགྲེལ་རབ་གསལ་སྣང་བ་ལས།, ཞ་ལུ་ལོ་ཆེན་གྱིས་བྱ་བའི་ལས་མ་
འོངས་པར་གསུངས་ཤིང༌། མཁས་པ་མང་བོས་ད་ལྟ་བར་བཞེད། འོན་ཀྱང་
བརྗོད་པ་པོའི་བསམ་དོན་གྱི་དབང་དང་། ཚིག་གྲོགས་ལས་མ་འོངས་པར་འཇུག་
པ་གསལ་བས་འགལ་བ་མིན་ནོ་ཞེས་གསུངས་པའི་ཕྱིར། བརྡ་སྤྲོད་རིན་ཆེན་
བང་མཛོད་ལས། སྔོན་འཇུག་གི་མོ་འ་ཡིག་དངོས་པོ་གཞན་དང༌། གཞན་
འབྲེལ་གྱི་བྱ་བ་བསྒྲུབ་པའི་ཆེད་དུ་བཞག་པའི་དཔེ་ལ། འཁྲི་བྱའི་ཤིང་ལ་འཁྲི་
བར་བྱ། འགེལ་བྱའི་དོ་བོ་རྟ་ལ་འགེལ་བར་བྱ། འཆིང་བྱའི་ཐག་པས་བཅིང་
བར་བྱ། འཇོམ་བྱའི་ཉོན་མོངས་ཇི་ལྟར་གཞོམ་པར་བྱ། འདེང་བྱའི་ཡུལ་
དེར་འདེང་བར་བྱ། འཕྲོ་བྱའི་འོད་ཟེར་གཞན་ལ་འཕྲོ། འབྲལ་བྱ་འཁོར་བ་
འདི་ལས་འབྲལ་བར་བྱ་དགོས། འཛེག་བྱའི་སྐས་ལ་ལྷོད་པོར་འཛེག་པར་བྱ་
ཞེས་པ་ལྟ་བུའོ་ཞེས་གསུངས་པ་འདི་ལ་ངའི་སམ་ཚུལ་ཅུང་ཟད་སྨྲས་ན། འཁྲི་
148



དངོས་པོ་བདག་གཞན་དང་དུས་གསུམ།
ཞེས་པ་བྱེད་པ་པོ་གཞན་དང་མ་འབྲེལ་བའི་ལས་ཚིག་ཡིན་པས། བྱེད་པོ་གཞན་
དང་མ་འབྲེལ་བའི་ལས་ཚིག་ལ་བདག་གཞན་གྱི་དབྱེ་བ་འབྱེད་རྒྱུ་མེད་པ་དང་
འཁྲི་ཤིང་ཞེས་པ་ཡང་ཤིང་སྡོང་ཁོ་རང་དྲང་ཚུགས་མ་ཟིན་པར་གཞན་ལ་འཁྲིལ་
ནས་སྐྱེ་བ་ཞིག་ལ་ངོས་འཛིན་བྱ་དགོས་སྙམ། འགེལ་བྱའི་དོ་བོ་རྟ་ལ་འགེལ་
བར་བྱ་ཞེས་པ་ལ། བྱ་བྱེད་ལས་གསུམ་གྱི་ཐད་ཀ་ཐད་ཀའི་སྔོན་འཇུག་དང་
མིང་གཞི་འགྱུར་འགྲོ་བ་ནི་དགལ་བྱ། འགེལ་བྱེད། བཀལ་ཟིན། ཁོལ་ཅིག་
ལྟ་བུ་སྟེ། བྱ་ཚིག་དང་། བྱེད་ཚིག འདས་ཚིག་རྣམས་སྔོན་འཇུག་མི་གཅིག་
པ་དང་འདས་ཚིག་དང་སྐུལ་ཚིག་ལ་མིང་གཞི་ཡང་མི་གཅིག་པར་འགྱུར་འགྲོ་
བ་རེད། འཆིང་བྱའི་ཐག་པས་བཅིང་བར་བྱ་ཞེས་པའི་འཆིང་ནི། བྱེད་ཚིག་
དང་ད་ལྟ་བ་ལ་འཇུག་པ་འཆིང་བྱེད་ཀྱི་ཐག་པ་ལྟ་བུ་དང་། མ་འོངས་པ་ལ།
བཅིང་དགོས། བཅིང་རྒྱུ་ལྟ་བུ། འདས་ཚིག་ལ་བཅིངས་ཟིན་ལྟ་བུའོ། འཇོམ་
བྱའི་ཉོན་མོངས་གཞོམ་པར་བྱ་ཞེས་པའི་བྱ་བྱེད་ལས་གསུམ་དང་། སྐུལ་ཚིག་
གི་མིང་གཞི་དང་སྔོན་འཇུག་སོགས་འགྱུར་བ་ཡིན་ལ། དཔེར་ན། གཞོམ་
བྱའི་ཉོན་མོངས་དང༌། འཇོམ་བྱེད་ཀྱི་གཉེན་པོ་ཉོན་མོངས་འཇོམ་པར་བྱེད།
བཅོམ་ཟིན། ཆོམས་ཤིག་ལྟ་བུ་དགོས་སོ། ཡང་འཐབ་བྱའི་གཡུལ་དུ་འཐབ་
པར་བྱ་བ་གོ་མཚོན་ཡིན་ཞེས་གསུངས་ཏེ་བྱེད་པའི་བྱ་བ་དེར་གོ་དགོས་ལ། གོ་
མཚོན་ནི་འཐབ་བྱེད་ཀྱི་མཐུན་རྐྱེན་ཙམ་ཡིན་པ་ལས། འཐབ་པར་བྱ་བ་ཅི་ལ་
ཡིན། གལ་ཏེ་གོ་མཚོན་འཐབ་པར་བྱ་བ་ཡིན་པར་བཞེད་ན་ནི། ཁོང་རང་
ཉིད་ཀྱིས་གསེར་ཏོག་ལ་དགག་པ་མཛད་པའི་དབང་བསྐུར་བ་བྱ་བ་ཡིན་གྱི་ཞེས་
གསུངས་པ་དང་འགལ་བ་ཡོང་གི་འདུག་སྙམ་མོ། ཡང་འདེང་བྱའི་ཡུལ་དུ་འདེང་
བར་བྱ་ཞེས་པའི་འདེང་ནི། བྱེད་པ་པོ་ལས་ལོགས་སུ་བྱ་བ་ཞེས་འབྱེད་རྒྱུ་མེད་
པའི་བྱ་བྱེད་ཐ་མི་དད་པ་སྟེ། འདེང་བ་པོ་དང་། འདེང་བྱེད་ལས་ཟུར་ན་འདེང་
149



རྟགས་འཇུག་སྐོར།
བྱ་མེད་ལ་འགྲོ་དང་དོན་གཅིག་གོ འཕྲོ་བྱའི་འོད་ཟེར་གཞན་ལ་འཕྲོ་ཞེས་པ་
ཡང་བྱེད་པོ་གཞན་དང་མ་འབྲེལ་བའི་ལས་ཚིག་སྟེ། འདིའི་སྐབས་ཀྱི་དཔེར་
བརྗོད་དུ་མི་རུང་ཞིང་འདིའི་ཁ་གཏད་ལ་སྤྲོ་བྱའི་འོད་ཟེར། འོད་སྤྲོ་བྱེད་ཀྱི་
ཉི་མ། འོད་སྤྲོས་སོགས་ཡོད་དོ། འཚོལ་བྱའི་གསེར་དེ་གང་དུ་བཙལ་བར་
བྱ་ཞེས་པ་ལ། འཚོལ་བ་བོ་དང་འཚོལ་བྱེད། བཙལ་བྱའི་གསེར་དང་། བཙལ་
ཟིན་ཚོལ་ཅིག་ལྟ་བུ་དགོས་པ་དང་། འཛེག་བྱའི་སྐས་ལ་ལྷོད་པོར་འཛེག་པར་
བྱ་ཞེས་པའི་འཛེག་ནི། འཛེག་པ་པོ་ལས་ལོགས་སུ་འཛེག་བྱ་མེད་པའི་བྱ་བྱེད་
ཐ་མི་དད་པའི་ལས་ཚིག་ཡིན་ནོ། །
ཡང་དུས་གསུམ་བཤད་པ་ལ། ཕོ་ནི་འདས་དང་གཞན་སྒྲུབ་ཕྱིར་ཞེས་
པའི་སྐབས་ནས་བསྟན་པའི་དུས་དང་། སྤྱིར་བཏང་གི་དུས་གཉིས་མི་འདྲ་བའི་
ཁྱད་པར་ཡོད་ཅིང་། སྤྱིར་དུས་གསུམ་གྱི་གོ་དོན་མཚོན་ཙམ་བརྗོད་པར་བྱེད་
ན། འགག་ཟིན་པའམ་ཞིག་ཟིན་པ་འདས་པའི་དོན་དང་། ད་ལྟ་ཡོད་བཞིན་
པའམ་འཚོ་བཞིན་པ་ད་ལྟ་བ་ཡིན། རྗེས་སུ་འབྱུང་བར་འགྱུར་བ་ནི་མ་འོངས་
པ་ཡིན་ཞིང་། མཚན་ཉིད་རིག་པའི་གཞུང་ལས་ཞིག་ཟིན་པ་འདས་པའི་དོན་
དང༌། ཁང་བ་ཞིག་ཟིན་པ་ཁང་བ་འདས་པའི་དོན་དང་། མྱུ་གུ་ཞིག་ཟིན་པ་
མྱུ་གུ་འདས་པའི་དོན་ཏེ། དཔེར་བརྗོད་ན། ཁང་བ་ཞིག་རལ་དུ་སོང་བའི་ཤུལ་
སྟོང་ལྟ་བུ་དང་མྱུ་གུ་བསྐམས་ནས་སོག་མར་གྱུར་ཚར་བ་ལྟ་བུའོ།། སྐྱེས་ལ་
མ་འགག་པ་ད་ལྟ་བའི་དོན་དང་། ཁང་ཁྱིམ་གྲུབ་ནས་མ་འགག་པ། ཁང་ཁྱིམ་
གྱི་ད་ལྟ་བའི་དོན། མྱུ་གུ་སྐྱེས་ནས་མ་འགག་པ། མྱུ་གུའི་ད་ལྟ་བའི་དོན་ཏེ།
དཔེར་ན། ད་ལྟ་ང་རང་སྡོད་སའི་ཁང་ཤག་དང་མྱུ་གུ་སྐྱེ་བཞིན་པའི་སྔོ་ལྷང་
ངེ་བ་ལྟ་བུའོ། སྐྱེས་པའི་རྒྱུ་ཡོད་ཀྱང་འཕྲལ་གྱི་རྐྱེན་མ་ཚང་བའི་དབང་གིས་
མ་སྐྱེས་པའི་གནས་སྐབས་དེ་མ་འོངས་པའི་དོན་དང༌། ཁང་བ་འབུབས་བྱེད་
150



དངོས་པོ་བདག་གཞན་དང་དུས་གསུམ།
ཀྱི་རྒྱུ་ཉེར་ལེན་ཡོད་ཀྱང་འཕྲལ་གྱི་རྐྱེན་མ་ཚང་བའི་དབང་གིས་མ་ཕུབ་པ། ཁང་
བ་མ་འོངས་པའི་དོན། མྱུ་གུ་སྐྱེ་བའི་རྒྱུ་ཡོད་ཀྱང་མ་སྐྱེས་པའི་ཆ། མྱུ་གུའི་
མ་འོངས་པའི་དོན་ཏེ། རིམ་པ་བཞིན་དཔེར་ན། ཁང་བ་འབུབས་བྱེད་ཀྱི་ཤིང་
ཆ་སྟ་གོན་བྱས་ཟིན་ཀྱང་ཤིང་བཟོའི་ལག་པའི་འདུ་བྱེད་དང་མ་འཕྲད་པའི་གནས་
སྐབས་ལྟ་བུ་དང༌། ཞིང་ནང་དུ་ས་བོན་བཏབ་ཟིན་ཀྱང་མྱུ་གུ་མ་འབུས་པའི་
གནས་སྐབས་ལྟ་བུའོ། ཁང་བའི་དུས་གསུམ་དང་ཁང་བ་ལ་ལྟོས་པའི་དུས་གསུམ་
གཉིས་མི་འདྲ་སྟེ། ཁང་བའི་དུས་སུ་འགགས་ཟིན་པ་ཁང་བ་ལ་ལྟོས་པའི་དུས་
འདས་པའི་དོན་ཏེ། ཁང་བ་སྒྲུབ་བྱེད་ཀྱི་རྒྱུ་བ་ཤིང་བཟོའི་འདུ་བྱེད་ལྟ་བུ་དེའི་
མཚན་གཞི་ཡིན། ཁང་བའི་དུས་སུ་གྲུབ་ཟིན་ཅིང་མ་འགག་པར་གནས་པ་དེ་
ཁོང་བ་ལ་ལྟོས་པའི་དུས་ད་ལྟ་བའི་དོན་ཏེ་མཚན་གཞི་ནི་ཁང་བའི་བླ་གབ་ལྟ་བུའོ།
ཁང་བའི་དུས་སུ་འགྲུབ་པའི་རྒྱུ་ཆ་ཚང་བ་ཡོད་ཀྱང་ཁང་བའི་དུས་སུ་གྲུབ་མེད་
ཅིང་དེའི་རྗེས་སུ་འགྲུབ་དགོས་པ་དེ་ཁང་བ་ལ་ལྟོས་བའི་དུས་མ་འོངས་པའི་དོན་
དང་། མཚན་གཞི་ནི། ཁང་བའི་ཕྱི་ལོགས་སུ་བྱུང་བ་སྟེ་ཁང་བའི་འབྲས་བུ་
ལྟ་བུའོ། །
ཕོ་ནི་འདས་དང་གཞན་སྒྲུབ་ཕྱིར་ཞེས་པའི། འདས་སོགས་ཀྱི་དུས་ནི་
བྱ་བྱེད་དང་འབྲེལ་བའི་དུས་གསུམ་སྟེ། འདས་པ་ནི། བྱེད་པ་པོ་སྐྱེ་བོ་ཞིག་
གིས་བྱ་བ་གང་ཞིག་བསྒྲུབས་ནས་གྲུབ་ཀྱང་མ་གྲུབ་ཀྱང་རུང་གང་ལྟར། བསྒྲུབས་
པའི་བྱ་བ་བྱས་ཟིན་པ་ཙམ་གྱིས་ཆོག་ཅིང་། དཔེར་ན། ཤིང་གཅོད་པའི་ཚེ།
སྟ་རེས་ཤིང་བཅད་ནས་ཆད་ཀྱང་མ་ཆད་ཀྱང་རུང་ཤིང་ལ་སྟ་རེས་བརྡེགས་པའི་
རྩོལ་བ་བསྒྲུབས་ཟིན་པ་ལྟ་བུ་དང་། མི་ཞིག་ས་ཆ་གཞན་ལ་འགྲོ་བའི་ཚེ་ན། འགྲོ་
སའི་ཡུལ་དེར་བསླེབས་ཀྱང་མ་བསླེབས་ཀྱང་གང་ལྟར་ཕྱོགས་དེར་གོམ་པའི་
འདེགས་འཇོག་བྱས་ཟིན་པ་ཙམ་ལ་བྱ་དགོས་པ་ཡིན། བྱ་བ་ཞིག་བསྒྲུབས་ནས་
151



བ་
རྟགས་འཇུག་སྐོར།
གྲུབ་པ་ནི་བསྒྲུབས་པའི་འབྲས་བུ་ཡིན་ཞིང་། བཅད་ནས་ཆད་པ་དེ་ཡང་བཅད་
པའི་འབྲས་བུ་དང་། སོང་ནས་བསླེབས་པ་དེ་ཡང་སོང་བའི་འབྲས་བུ་སྟེ་བཅད་
པའི་བྱ་བའི་ཆ་རྫོགས་པ་དང་དུས་མཉམ་དུ་ཆད་པའི་རྣམ་འགྱུར་གསར་དུ་ཐོན་
དགོས་པ་དང་། ཡང་བསྒྲུབས་དང་གྲུབ། བཅད་དང་ཆད། སོང་དང་བསླེབས་
རྣམས་འདས་པ་ཡིན་ཡང་། ལྟོས་ས་ལྟོས་འཇོག་གི་སྒོ་ནས་གྲུབ་པའི་བྱ་བ་གང་
གི་སྔོན་དུ་བསྒྲུབས་པའི་རྩོལ་བ་ཞིག་འགྲོ་དགོས་པའམ་གྲུབ་པ་གང་ཞིག་བསྒྲུབས་
པ་ལ་ལྟོས་དགོས་པ་ཡིན། སྤྱིར་ཆད་ཅེས་པ་བྱེད་པོ་གཞན་དང་མ་འབྲེལ་བའི་
འདས་ཚིག་ཡིན་ཡང་རང་གི་ངང་གིས་ཆད་པ་ཕུད་པའི་གཞན་ཆད་པའི་སྔོན་
དུ་བཅད་པ་འགྲོ་དགོས། སོང་དང་བསླེབས་སོགས་ཀྱང་དེ་ནང་བཞིན་ཡིན་ནོ་
སྙམ། བྱེད་པ་པོ་ཞིག་གིས་ཡུལ་ཞིག་ལ་བྱ་བ་བྱེད་པའི་རྩོལ་བ་བགྱིད་བཞིན་
པའི་སྒང་ནི་འདིའི་སྐབས་ཀྱི་ད་ལྟ་བའི་དོན་ཏེ་དཔེར་ན། ཡི་གེ་འབྲི་སྐབས་ཤོག་
གུའི་ངོས་སུ་སྣག་ཚ་འབོ་བཞིན་པའི་གནས་སྐབས་ལྟ་བུ་བྱེད་པ་པོས་བྱ་བ་ཞིག་
བྱེད་འགྱུར་རམ་རྗེས་སུ་བྱ་ངེས་པ་ནི་མ་འོངས་པའི་དོན་ཏེ་དཔེར་ན། འབྲི་
བར་བྱ་རྒྱུའི་ཡི་གེ་ལྟ་བུའོ། །
མཆན།
༡ ཀན་སུའུ་མི་དམངས་དཔེ་སྐྲུན་ཁང་ནས་པར་བའི་ཤོག་གྲངས་༡༣༩ ན་གསལ།
༣ དཀའ་ཆེན་པདྨས་མཛད། ཤེས་རིག་པར་ཁང་ནས་པར་བའི་ཤོག་གྲངས་༡༥ ༤།
༣ དབྱངས་ཅན་དགའ་བློས་མཛད། མཚོ་སྔོན་མི་རིགས་དཔེ་བསྐྲུན་ཁང་ནས་པར་བའི་
ཤོག་གྲངས་༡༠༥།
༤ རིགས་སློབ་འགན་འཛིན་བློ་བཟང་རྒྱ་མཚོས་མཛད། ཤེས་རིག་པར་ཁང་ནས་པར་
བའི་ཤོག་གྲངས་༡༩ ༨།
152



བོད་ཀྱི་སྒྲ་གདངས་རིག་པའི་སྐོར།
བོད་ཀྱི་སྒྲ་གདངས་རིག་པའི་སྐོར་
ཅུང་ཟད་གླེང་བ།
དཀོན་མཆོག་ཚུལ་ཁྲིམས།
(བྲག་སྒམ་ལྷ་གསོན་དགོན། )
༄༅། སྲིད་ཞིའི་སྐྱབས་གཅིག་སྙིང་རྗེའི་གཏེར་ཆེན་ལྷ། །བྷོ་ཊའི་ལྗོངས་
ཀྱི་འགྲོ་བའི་དཔལ་ཤར་ཏེ། །ག་བུར་ལྟར་བསིལ་ཐུགས་རྗེ་མངལ་ཁུར་ཅན། །འགྲོ་
བའི་མགོན་པོ་བསྟན་འཛིན་རྒྱ་མཚོ་རྒྱལ། །
དེ་ཡང་སྔོན་དང་དེང་གི་སྤྱི་ཚོགས་ཀྱི་བཀོད་པ་མི་འདྲ་བའི་དུས་རིམ་གང་
འཚམས་ཤིག་རྫོགས་རྗེས་ང་ཚོའི་སྤྱི་ཚོགས་ལ་འཕོ་འགྱུར་ཚབས་ཆེན་བྱུང་སྟེ་གཞིས་
བྱེས་ཀྱི་རྣམ་པར་གྱུར་ནས་ཡབ་མེས་ཀྱིས་བཀོད་བཞག་གནང་བའི་རིན་ཆེན་གཙུག་
ལག་གི་ཆ་ཡོངས་སུ་རྫོགས་པ་དེ་ཉིད་ཀྱི་ངོ་བོ་གཞན་དུ་འགྱུར་ལ་ཉེ་བའི་དུས་འདིར་
གསར་སྐྱེས་ཀྱི་གཞོན་ནུ་རྣམས་ཀྱིས་རང་སྐལ་གྱི་སྐད་ཡིག་ཀློག་སྦྱོར་ལ་བྲེལ་ཚེ་
ཕལ་ཆེར་ཉོག་པོའམ་སྐུ་ཚེགས་སུ་གྱུར་པའི་སྐབས་འདིར། རྩ་བར། སློབ་ལ་
བརྩོན་པའི་གང་ཟག་གིས། །དང་པོ་ང་རོ་རྣམས་ལ་སྦྱང་། །ཞེས་གསུངས་པ་དེ་
བཞིན་ཁོ་བོས་རྟགས་འཇུག་གི་ཡི་གེ་སྤྱིར་བཤད་ཀྱི་སྒྲ་གདངས་རིག་པའི་སྐོར་ལ་
བསམ་ཚུལ་ཁ་ཤས་བཤད་ན་འདོད་དེ། སྤྱིར་རྟགས་ཀྱི་དབྱེ་བ་གསུམ་དུ་ཕྱེས་པའི་
ནང་གསེས་དང་པོའི་སྐོར་ལ་ཅུང་གཞིགས་ན་འདི་ལྟར་ཏེ། རྩ་བར། ཕོ་ཡི་ཡི་
གེ་འབའ་ཞིག་ལ་། །སྡེ་བ་ཕྱེད་དང་བརྒྱད་གནས་པའང་། །སྡེ་ཚན་ལྔ་རུ་དྲིལ་
153
བ



རྟགས་འཇུག་སྐོར།
བྱས་ནས། །ཕོ་དང་མ་ནིང་མོ་དང་ནི། །ཤིན་ཏུ་མོ་དང་བཞི་བཞི་རུ། །སྡེ་བ་
བཞི་བ་ཡན་ཆད་དབྱེ། །ལྷག་མ་བཅུ་བཞི་གནས་པ་ལ། །ཙ་སོགས་གསུམ་ནི་
ཅ་སོགས་སྦྱར། །ཝ་ནི་བ་དང་སྦྱར་བར་བྱ། །ལྷག་མ་དྲུག་ནི་མོ་རུ་སྦྱར། །ར་
ལ་ཧ་ནི་མོ་གཤམ་སྟེ། །ཨ་ནི་མཚན་མེད་ཅེས་ཀྱང་བྱ། །ཞེས་པས་རྫོགས་པར་
བསྟན་ཏེ། སྤྱིར་ང་ཚོ་བོད་གངས་ཅན་གྱི་སྐད་ལ་ཉེ་བར་གྲགས་པའི་ཡི་གེ་རྣམས་
ལ་ཕོ་མོ་ཡི་རྣམ་བཞག་གཉིས་སུ་དབྱེ་བའི་དབང་དུ་བཏང་ན། ཀ་ནས་ཨའི་བར་
གྱི་ཆ་ལག་ཡོངས་རྫོགས་ནི་གསལ་བྱེད་སུམ་ཅུ་ཐབས་ཀྱི་རང་བཞིན་ཕོ་ཡིག་ཡིན་
ཏེ། དེས་ན་ཕོ་ཡི་ཡི་གེ་འབའ་ཞིག་ལ་ཞེས་པས་གོང་གི་གསལ་བྱེད་རྣམས་བསྟན་
རྗེས་འབའ་ཞིག་གི་གཅད་བྱ་ལ་གཞིགས་ན་ཤུགས་སུ་དབྱངས་ཨ་དང་ཡན་ལག་
གི་ཨི་སོགས་ཡོད་པ་དོན་གྱིས་གོ་ཐུབ། དེ་ལ་དབྱངས་ཨ་གཙོས་ཡན་ལག་གི་དབྱངས་
བཞི་རྣམས་ཤེས་རབ་ཀྱི་རང་བཞིན་མོ་ཡིག་ཅེས་བྱ་ཞིང་། དབྱངས་ཡིག་ལ་བརྟེན་
ནས་ཆོས་ཐམས་ཅད་ཀྱི་བརྗོད་དོན་གསལ་བར་བྱེད་པའོ། དེ་ཡང་སྤྱིར་ང་ཚོའི་
གསལ་བྱེད་སུམ་ཅུ་ནི་ཐོག་མར་བཟོ་ཚུལ་གྱི་སྐོར་ལ་རྙོག་གླེང་ཆེས་མང་ནའང་སྤྱིར་
བཏང་གི་འདོད་པ་ལྟར་དུ་བཤད་ན། རྒྱ་གར་གྱི་གསལ་བྱེད་སུམ་ཅུ་སོ་བཞི་ལས་
འཐུག་པོ་ལྔ་དང་ལོག་པ་ལྔ་མཐར་གནས་ཀྱི་ཀླུ་ཡིག་རྣམས་བོད་ཀྱི་སྐད་དུ་མཁོ་མི་
ཆེ་བས་ལེན་གནང་བ་དང་། དེ་ཙམ་གྱིས་ང་ཚོའི་སྐད་སྤྱི་ལ་ཁྱབ་དཀའ་བར་དགོངས་
ནས་བཞུགས་ཚེ། གློ་བུར་ཞང་ཞུང་ནས་ཡིན་ཟེར་བའི་མི་ལྕགས་ཞྭ་དང་ལྕགས་
གོས་གྱོན་པ་ཞིག་དང་ཕྲད་པས་དེ་ལ་གླེང་སློང་བས། ཅ་ཆ་ཇ་དང་ཞ་ཟ་འ་དྲུག་
རྙེད་ཟེར་བར་དཔྱད་པ་ཡོད་དེ། སྤྱིར་མ་ཕྱི་རྒྱ་གར་ཡིན་ནའང་གཙོ་ཆེར་ང་ཚོའི་
སྐད་ལ་གཞིགས་ནས་མཛད་དགོས་པ་ཞིག་ཡིན། དེ་བཞིན་གསར་བསྣོན་རྒྱབ་པའི་
ཡི་གེ་དྲུག་སྟེ། ཞང་ཞུང་གི་མི་དེའི་སྐད་ལས་རྙེད་ཟེར་དགོས་དོན་མེད། གང་
154



བོད་ཀྱི་སྒྲ་གདངས་རིག་པའི་སྐོར།
ཡིན་ཟེར་ན་ལོ་ངོ་གཉིས་སྟོང་སྔོན་གྱི་གདོད་མའི་སྤྱི་ཚོགས་ནང་ལའང་དེ་དག་གི་
གདངས་མེད་ཟེར་ཐུབ་བམ། ཡང་ན་སློབ་དཔོན་ཁོང་གི་ལྗགས་ཐོག་ཏུ་དེ་དྲུག་
གི་གདངསལེན་མི་ཐུབ་པ་ཁྱེད་ཀྱིས་ཤེས་སམ། གལ་ཏེ་མི་དེ་ལ་ཕྲད་པ་དང་རྙེད་
པ་བདེན་ན་ཡི་གེ་དེ་དྲུག་གི་གཟུགས་ཙམ་མ་ཟད་དེ་དག་གི་གདངས་ཀྱང་དུས་དེ་
ནས་བཟུང་གསར་དུ་བོད་ཀྱི་དམངས་ཁྲོད་དུ་སློབ་དཔོན་གྱིས་བཟོ་དགོས་པ་ཞིག་
ཆགས་འདུག དེ་ཡིན་ན་ང་ཚོའི་སྐད་ལ་བརྟེན་ནས་ཡི་གེ་བཟོས་པ་མིན་པར། ཡི་
གེ་ལ་བརྟེན་དུས་དེ་ནས་བཟུང་གདོད་མའི་སྐད་ཀྱི་ངོ་བོ་དེ་བརླགས་ནས་སླར་སྐད་
གསར་པ་ཞིག་སློབ་དགོས་སམ་སྙམ། དེས་ན་དབྱངས་ཡིག་ནི་མཁས་པ་ཁ་ཤས་
ཀྱིས་རཾ་ལཾ་སོགས་བཞི་དང་ཨོཾ་ཨ་གཉིས་ཏེ་དྲུག་པོ་མ་ཡིན་པ་གཞན་པའི་དབྱངས་
ཡིག་བརྒྱད་པོ་གཉིས་གཉིས་སུ་འདུས་ཏེ་ང་ཚོའི་ཨི་སོགས་བཞི་གྲུབ་གསུང་བ་ཡང་
དག་པར་སྣང་མོད། འོན་ཏང་ང་ཚོའི་ཡབ་མེས་ཀྱི་གཞུང་རྣམས་སུ་གུག་གུ་ཕྱིར་
ལོག་པའང་མཐོང་རྒྱུ་ཡོད་དེ། དཔེར་ན་རྡོ་རིང་གི་ངོས་སུ་མྱོ། མྱིག་སོགས་མང་
པོ་ཞིག་གི་སྟེང་དེ་ལྟར་བཀོད་ཡོད་པས་མཁས་པ་རྣམས་ཀྱིས་དཔྱད་པར་འཚལ།
དེ་ཡང་བརྗོད་དུ་མེད་པའི་སྲོག་མེད་རྐྱང་བ་མི་འདོད་དེ། དབྱངས་ཨ་ཡིག་ནི་རང་
ཉིད་ཀྱིས་གཞི་བརྗོད་བྱ་དང་རྗོད་བྱེད་གང་བྱེད་ཀྱང་རུང་བས་གཞན་གྱིས་རམ་
འདེགས་སོགས་མི་དགོས་པ་རང་རྐྱ་ཐུབ་པའི་སེང་གེ་ལྟ་བུ་ཞིག་ཡིན་ཏེ། དེ་ཡང་
རྗེ་བཙུན་ས་པཎ་གྱིས། ཇི་སྐད་དུ། ས་སྟེང་འདི་ན་སེང་གེ་དང་། །འཁོར་ལོ་
སྒྱུར་ལ་གྲོགས་མི་དགོས་ཞེས་གསུངས་སོ། ཨ་ཡིག་ནི་གང་ཟག་སུ་ཞིག་ཐོག་མར་
སྐྱེད་མའི་མངལ་ནས་ཐོན་པ་དང་ལྷན་དུ་ཨའི་སྒྲ་སློབ་མི་དགོས་ཤིང་ལྷན་སྐྱེས་ཀྱི་
རང་བཞིན་ཞིག་ཏུ་གྱུར་བ་ཡིན་པར་འགྲེལ་བཤད་མི་དགོས་ཤིང་། ཨ་སྒྲ་དེ་ལ་
བརྟེན་ནས་བརྗོད་པ་མཐའ་དག་གསལ་བར་བྱས་ཏེ། དེ་ཡང་རང་ཅག་གི་སྟོན་
155
-



-
-
-
རྟགས་འཇུག་སྐོར།
པ་མཉམ་མེད་ཤཱཀྱ་ཐུབ་པའི་གསུང་འཇམ་དཔལ་མཚན་བརྗོད་ལས། བརྗོད་པ་
ཀུན་གྱི་རྒྱུ་ཡི་མཆོག །ཚིག་ཀུན་རབ་ཏུ་གསལ་བར་བྱེད། །ཅེས་གསུངས་སོ།
དེས་ན་རྗོད་བྱེད་ཀྱི་དབྱངས་ཨ་ཡིག་ལ་བརྟེན་ནས་ཀ་སོགས་སུམ་ཅུ་པོ་གདངས་
ཀྱི་རྣམ་པར་ཐོན་པ་ཡིན་པས་ཀ་སོགས་རྐྱང་བར་བརྗོད་དུ་མེད་པའི་ཕྱིར་ཏེ། དེ་
ཡང་མཁས་དབང་པྲ་ཏི་དགེ་བཤེས་ཀྱིས་དབྱངས་ཡིག་ཨི་ལ་སོགས་པ་ཡི། །མོ་
ཡི་ཡི་གེ་མེད་པ་ན། །གདངས་ཀྱི་ང་རོ་དང་བྲལ་བས། །ཀ་སོགས་གསལ་བྱེད་
རྐྱང་བ་ཡི། །ཕོ་ཡིག་བརྗོད་པ་མེད་པར་འགྱུར། །ཞེས་གསུངས་སོ། དེ་ཡང་
ཐོན་མི་རང་ཉིད་ཀྱིས་དབྱངས་ཨ་ཡིག་རྐྱང་བས་བརྗོད་བྱ་ཇི་སྙེད་པའི་དོན་སྟོན་
མི་ནུས་ཤིང་། དེའི་ཕྱིར་ཨ་ཡིག་རང་ཉིད་ཀྱི་སྟེང་དུ་གུག་གུ་སོགས་བཞིའི་རྣམ་
བཞག་མཛད་པས་ཨི་སོགས་བྱུང་སྙམ། དེ་ཡང་རྩ་བར། ཨཱ་ལི་གསལ་བྱེད་ཨི་
སོགས་བཞི་ཞེས་གསུང་བ་ལའང་མི་གསལ་བའི་ཚུལ་དུ་དབྱངས་ཨ་ཡོད་པ་དོན་
གྱིས་གྲུབ་སྙམ། དེ་བཞིན་ཁོང་གིས་རྒྱལ་པོར་བསྟོད་ཚིག་ཕུལ་བའི་ཤོ་ལོ་ཀ་འདི་
ལ་གཞིགས་ནའང་སློབ་དཔོན་རང་ཉིད་ཀྱིས་ཀྱང་དབྱངས་ལྔ་འདོད་པ་ཡིན་ནམ་
སྙམ། དཔེར་ན་སློབ་དཔོན་ཁོང་གིས། ཞལ་རས་གསལ་ལ་རང་མདངས་གང་
བ་བཟང་། །གདམས་ངག་ཟབ་ལམ་མ་ཆད་ཐ་དད་དང་། །ལས་ངན་བག་ཆགས་
ཐམས་ཅད་བསལ་མཛད་པ། །འཕགས་པ་མ་ཕམ་ཡང་དག་དམ་པ་ལགས། །ཞེས་
དབྱངས་ཨ་ངེས་པའི་བསྟོད་ཚིགས་ཕུན་སུམ་ཚོགས་པ་འདི་བས་ད་དུང་ཁོང་གི་གཞུང་
གཞན་རྣམས་སུ་ཨ་ཡིག་དབྱངས་སུ་འདོད་པའི་རྟགས་མཚན་གྱི་ཟློཀ་མང་ལས་ཆེ།
དེས་ན་གསལ་བྱེད་རྣམས་སྡེ་ཚན་དུ་བགོས་ནས་སྡེ་བ་བདུན་དང་ཕྱེད་དང་བཅས་
པས་བརྒྱད་དུ་དབྱེ་ཞིང་། དེ་དག་འབྱུང་བ་ལ་ཐོག་མར་རྒྱུ་བཞི་ལ་བརྟེན་དགོས་
ཤིང་། དེ་ཡང་དྲན་དབང་དཔང་ལོ་ཙཱ་པས། རྣམ་རྟོག་དབང་གིས་རླུང་གཡོས་
156



བོད་ཀྱི་སྒྲ་གདངས་རིག་པའི་སྐོར།
ཤིང་། །དེ་ཡིས་གནས་དང་བྱེད་པ་དང་། །རྩོལ་བ་བསྐྱེད་དེ་དབུགས་འབྱུང་དང་།།
ལྷན་ཅིག་ཡི་གེའི་གདངས་རྣམས་སྐྱེས། ཞེས་གསུང་བ་བཞིན། གནས་དང་། བྱེད་
པ༑ རླུང་། རྣམ་པར་རྟོག་པ་བཅས་ཕན་ཚུན་རྟེན་འབྲེལ་གྱི་དབང་གིས་བསྐྱེད་
བྱ་ནི་ཡི་གེ་རྣམས་ཡིན་ཞིང་ཡི་གེ་དེ་རྣམས་སྐྱེས་པའི་ཚེ་གནས་བརྒྱད་དུ་ངེས་ཏེ།
དེ་ཡང་སི་ཏུ་ལ་སྐྱེས་གནས་དྲུག་ལས་མེད་པ་དང་གཞན་སྣར་ཐང་ལོ་ཙཱ་བ་དང་
མཁས་དབང་མང་ཆེར་སྐྱེས་གནས་བརྒྱད་དུ་ངེས་ཤིང་། དེ་དག་ལ་མི་མཐུན་པ་
ཅུང་ཡོད་ནའང་གང་ལྟར་ང་ཚོའི་ཁ་དཔེ་ལས། མི་རེ་ལ་ཕུགས་བསམ་དང་། བྱ་
རེ་ལ་ཚང་ཞེས་པ་བཞིན་མཁས་པ་སོ་སོས་རྒྱ་གཞུང་དང་རང་གི་མྱོང་བ་ལ་གཞིགས་
ནས་གཏན་འབེབས་ཀྱིས་རྒྱུན་སྤེལ་བྱས། དེས་ན་ཡི་གེ་རང་རང་གི་སྐྱེ་ཚུལ་རྣམས་
བཀོད་ན་ཡིག་ཚོགས་ཆེ་བས་མཁས་དབང་ཨ་ལག་ཤའི་མཁས་པའི་ཁ་རྒྱན་དང་
གསེར་ཏོག་སྐྱེ་ཕྲེང་ལྔ་པ་བློ་བཟང་ཚུལ་ཁྲིམས་ཀྱིས་བརྩམས་པའི་ངོ་མཚར་འཕྲུལ་
གྱི་ལྡེ་མིག་སོགས་སུ་གསལ་བས་དེ་ལ་གཟིགས་ཤིག དེ་ཡང་རྩོལ་བ་ནི་དབུགས་
ཤུགས་ཀྱི་བྱེད་ལས་ཤིག་སྟེ་དེ་ལ་ཕྱིའི་རྩོལ་བ་དང་ནང་གི་རྩོལ་བ་གཉིས་སུ་དབྱེ་
སྟེ། ནང་གི་རྩོལ་བ་ནི་མགྲིན་པའི་གཏིང་ནས་བརྗོད་དགོས་པའི་ཕྱིར་ཏེ་ཡི་གེ་དང་
པོ་ཨ་མ་གཏོགས་པའི་གཞན་པའི་སྲོག་ཆེན་གྱི་ཡི་གེ་དེ་དག་ཕྱེ་བའི་ཕྱིའི་རྩོལ་བ་ཅན་
དུ་གྱུར་པ་དང་། ཕྱིའི་རྩོལ་བ་ནི་ཕྱི་རོལ་དུ་དབུགས་ཀྱི་རྒྱུ་བ་ཤུགས་ཆེན་གྱིས་སྒྲ་
ཐོན་པ་ལྟ་བུའི་བྱེད་རྩོལ་དང་ལྡན་པའི་ཕྱིར་ཏེ། དེ་ལ་ཡང་དབུགས་ཐོན་ཆེ་ཆུང་
གི་ཁྱད་པར་གྱིས། ཁ་ཆ་ཐ་ཕ་ཚ་ཞ་ཟ་ཤ་ས་ཧ་སོགས་དབུགས་ཐོན་ཆེ་བས་སྲོག་
ཆེན་དང༌། ཡི་གེ་གཞན་པ་ཀ་ག་ང་ཅ་ཇ་ཉ་ཏ་ད་ན་པ་བ་མ་ཙ་ཛ་ཝ་འ་ཡ་
ར་ལ་རྣམས་དབུགས་ཐོན་ཆུང་བས་སྲོག་ཆུང་ཞེས་བྱ་ཞིང་། དེ་དག་ལས་ཞ་ཟ་
ཤ་ས་ཧ་རྣམས་བརྗོད་པའི་ཚེ་དབུགས་དྲོ་བའི་ཚུལ་གྱིས་འབྱིན་དགོས་པས་དྲོ་བའང་
157



-
-
རྟགས་འཇུག་སྐོར།
ཟེར་ཞིང་། དེ་ཡང་དབྱངས་གསལ་གྱི་ཡི་གེ་རྣམས་སོ་སོར་ཀློག་པའི་ཚེ་དེ་དག་
རང་རང་གི་བྱེད་རྩོལ་དང་སྐྱེ་གནས་མཐུན་པ་ཞིག་ཀློག་དགོས་པ་ནི་སློབ་དཔོན་གྱི་
མན་ངག་ཡིན་ཞིང་། དཔེར་ན་གསལ་བྱེད་ཀྱི་དང་པོ་ཀ་ལྟ་བུར་དབྱངས་མཚོན་
བྱེད་ཀྱི་གུག་གུ་སྦྱར་བའི་ཚེ་སྐྱེ་གནས་མགྲིན་པ་ཅན་ཀ་དེར་རྐན་གྱི་སྐྱེ་གནས་ཀྱང་
ལྡན་པར་འགྱུར་བ་སོགས་རབ་ཏུ་ཤེས་ཤིང་། དེ་དང་མཐུན་པའི་སྦྱོར་ཀློག་གི་ཚུལ་
ལེགས་པར་ཐོན་པར་བྱེད་དགོས་སོ། དེ་དག་ལ་དབྱངས་སྦྱར་བའི་ཚེ་སྐྱེ་གནས་
དང་བྱེད་རྩོལ་མཐུན་པ་ཞིག་ཀློག་མཁན་ཤིན་ཏུ་དཀོན་པོར་གྱུར་འདུག་སྙམ། དེ་
བས་ཡུལ་གྲུ་འགའ་ཞིག་ཏུ་གུག་གུ་དང་ཞབས་ཀྱུ་གཉིས་གཅིག་ཏུ་འདོན་པ་དང༌།
འགའ་ཞིག་གིས་འགྲེང་བུ་ཀློག་མི་ཤེས་པ་ལྟ་བུ་སོགས་བྱུང་ཞིང་། དེ་ཡང་ཁ་རྒྱུན་
དུ་ཨ་མདོའི་སྐདལ་ཞབས་ཀྱུ་མེད་པ་དང་ཏྲེ་བོའི་སྐད་ལ་ན་རོ་མེད་ཅེས་པ་སོགས་
ཀྱི་འདོན་ཚུལ་མང་བར་སྣང་ངོ༌། ཁྱད་པར་བརྩེགས་འཕུལ་དང་མཐའ་རྟེན་སོགས་
ཀྱི་བརྗོད་ཚུལ་ནི་དེ་བས་ཀྱང་ཆེས་སྦྱོར་ཀློག་མི་མཐུན་པར་འདོན་པ་ནི་བཤད་ག་
ལ་ལོང་མོད། འོན་ཀྱང་སྦྱོར་ཀློག་གི་སྐབས་སུ་འཕུལ་རྟེན་སོགས་ཀྱི་ཡི་གེ་རྣམས་
སོ་སོའི་སྐྱེ་གནས་དང་མཐུན་པའི་སྒྲ་ཐོན་དགོས་པ་ནི། །
རྗེ་བཙུན་བསོད་ནམས་རྩེ་མོས། གང་དང་གང་ལ་གང་བཏགས་པས། །གོ་
རིམ་བཞིན་དུ་གནས་ནས་འབྱུང་། །དེ་ལ་ར་མགོ་ལྕེ་རྩེ་འདར། །ལ་མགོ་ལྕེ་
ཀློད་རྒྱ་ཡང་བསྐྱེད། །ས་མགོ་སོ་ཡི་བར་ནས་དབྱུང་། །ལྷག་མ་རྣམས་ཀྱང་
དེ་བཞིན་ཤེས། །གལ་ཏེ་མ་ཕྱིན་གྱུར་པ་ནི། །ཡི་གེ་ཕྲལ་ཞིང་བརྗོད་པར་བྱ། །དཔེར་
ན་གྲ་ལ་ག་ར་འམ། །སྒྲ་ལ་སྒ་ར་ཇི་བཞིན་དུ། །དེ་ནས་འཕུལ་བ་བསླབ་པར་བྱ།
།གས་འཕུལ་ཐོག་མར་རྐན་ནས་དབྱུང་། །དས་ཕུལ་ལྕེ་རྩེ་གློད་པ་ལས། །བ་མས་
འཕུལ་བ་ཐོག་མར་ནི། །མཆུ་བཙུམ་པ་ལས་ཁྱད་པར་སྣ། །འས་འཕུལ་གྲེ་བའི་
158



ས
བོད་ཀྱི་སྒྲ་གདངས་རིག་པའི་སྐོར།
ཕུག་ནས་དབྱུང༌། །འཕུལ་ཞིང་བརྩེགས་པའི་ཡི་གེ་ཡང་། །གོ་རིམ་བཞིན་
དབྱུང་མ་ཕྱིན་ན། །འདི་ཡང་ཕྲལ་ཞིང་བཀླག་པ་སྟེ། །མཁྲ་ལ་མཁའ་ར་ཇི་བཞིན་
ནོ༑ ཞེས་གསུངས་པ་ལྟར་བརྩེགས་འཕུལ་གྱི་ཡི་གེ་རྣམས་ཚེག་འདེད་ཀྱི་སྒོ་ནས་
ཡིག་འབྲུ་སོ་སོར་ཕྲལ་ཞིང་དེ་དག་གི་སྐྱེ་གནས་གང་ཡིན་པ་དེར་འབྱུང་བའི་ཚེ། སྐྱེ་
གནས་དང་བྱེད་རྩོལ་མ་ནོངས་པར་འཕུལ་རྟེན་མགོ་འདོགས་སོགས་ཀྱི་ཡན་ལག་
གི་སྒྲ་ཅུང་འདོན་དགོས་ཤིང་། དེས་ན་གསེར་ཏོག་སྐྱེ་ཕྲེང་ལྔ་པས་བརྩམས་པའི་
མཆན་འགྲེལ་ངོ་མཚར་འཕྲུལ་གྱི་ལྡེ་མིག་ལས་ཀ་ཁ་ཐོག་མར་སློབ་པའི་སྐབས་ནས་
བཟུང་སྟེ་ཡི་གེ་རེ་རེ་བའི་གནསབྱེད་རྩོལ་བ་དང་བཅས་པའི་ཀློག་ཟུར་ཕྱིན་པར་སྦྱོང་
དགོས། དེ་ནས་རིམ་པ་བཞིན་ཀ་སོགས་ལ་དབྱངས་སྦྱར་བ་དང་། མགོ་ཅན་
དང༌། འདོགས་ཅན་དང་། སུམ་བརྩེགས་ཅན་རྣམས་ཀྱི་ཀློག་དག་པར་སྦྱང་།
དེ་རྣམས་ཟུར་ལེགས་པར་ཕྱིན་པ་ན། སྔོན་འཇུག་དང་རྗེས་འཇུག་ཡང་འཇུག་སོགས་
རིམ་བཞིན་སྦྱར་ཏེ་ཀློག་ཟུར་ཐོན་པར་སློབ་པ་སྐབས་དོན་གྱི་གཙོ་བོ་ཡིན་ནོ། ཞེས་
གསུངས་པ་ལྟར་རོ། དེ་ཡང་གནའ་དུས་ཀྱི་ཀློག་ཚུལ་ནི་ཆེས་དག་པ་ཡིན་ཏེ། སྔོན་
རྗེས་མགོ་འདོགས་སོགས་ཀྱི་སྒྲའི་ཟུར་མ་ཉམས་པར་འདོན་པ་ཡིན་ལ། དེང་དུས་
སུ་དེ་ལྟར་སྦྱོར་ཀློག་དག་པར་བྱེད་ཐུབ་ན་ཡིག་གཟུགས་ཀྱི་སྡེབ་ནོངས་པའི་སྐུ་ཚེགས་
དེ་ཙམ་མི་དགོས་ཤིང་། གནའ་དང་དེང་གི་སྤྱི་ཚོགས་ཀྱི་མིའི་བསམ་བློ་དང་ཡུལ་
ལུང་སོ་སོའི་གོམས་གཤིས་སོགས་ཐ་དད་དུ་གྱུར་ཏེ། ཕལ་ཆེར་ཡུལ་སྐད་ཀྱི་གཞན་
དབང་དུ་ཚུད་པས་ཡི་གེ་ཀློག་ཚུལ་ནི་ཆེས་སྒྲ་ཉམས་པར་གྱུར། དེ་ཡང་དྲན་དབང་
དགེ་འདུན་ཆོས་འཕེལ་གྱིས་དེ་ལྟར་སྔོན་གྱི་ཀློག་ཚུལ་རྣམ་པ་སྣ་ཚོགས་སུ་འགྱུར་
བའི་ལག་རྗེས་ནི་ཡུལ་སོ་སོའི་སྐད་དེ་དག་ཡིན་ཞེས་གསུང་བ་ནི་ཆེས་ཆེར་བདེན་
སྙམ། དེས་ན་རང་ཅག་གི་གདོད་མའི་སྤྱི་ཚོགས་ནང་ཆེས་དག་པར་ཀློག་པ་ནི་ཞིབ་
159



རྟགས་འཇུག་སྐོར།
ཕྲ་ཞིག་བརྗོད་ག་ལ་ཐུབ། འོན་ཀྱང་ཕྱོགས་ཙམ་ཞིག་བརྗོད་ན། གནའ་དུས་སུ་
ཡི་གེ་སྦྱོར་ཀློག་བྱེད་པའི་ཚེ་བོད་སྐད་ཉིད་ན་མགོ་འདོགས་སྔོན་རྗེས་སོགས་ཀྱི་སྐྱེ་
གནས་དང་མཐུན་པའི་སྒྲའི་ཟུར་མ་ཉམས་པ་གསལ་བོར་འདོན་ཐུབ། དེ་ལྟར་སློབ་
དཔོན་རང་ཉིད་ཀྱིས་ཀྱང་བོད་སྐད་ཀྱི་སྒྲ་ཉིད་ལ་བརྟེན་ནས་བཟོས་པ་ཞིག་ཡིན་པས་
ཡིད་ལ་ནན་གྱིས་འཛིན་དགོས་ཤིང་། དེས་ན་གནའ་དུས་ཙམ་མ་ཟད་ད་དུས་སུ་
བོད་ཀྱི་ཡུལ་ལུང་ཁར་ཁེར་དུ་འཕོ་འགྱུར་གྱི་རྣམ་པ་མ་ཐོན་ཞིང་གནའ་བོའི་ཁྱད་
ཆོས་གཟེངས་སུ་མངོན་པའི་ཡུལ་གྲུ་ཁག་དེ་དག་ལ་ཀློག་ཟུར་མ་ཉམས་པ་དག་པར་
ཐོན་པ་ཡང་ཡོད་དེ། དེ་ཡང་སི་ཏུའི་སུམ་འགྲེལ་ལས། སྔོན་འབྲི་ཁུང་དུ་སྐྱོབ་
པ་རིན་པོ་ཆེ་བཞུགས་པའི་ཚེ་གནའ་བོའི་དུས་བཞིན་དུ་ཡིག་ཀློག་ཚུན་ཆད་ཀྱང་
བརྩེགས་འཕུལ་སོགས་ཀྱི་སྒྲ་ཟུར་ཕྱིན་པར་འདོན་པའི་སྲོལ་བཟང་པོ་བྱུང་བར་གྲགས་
ཞེས་དང་། དེས་ན་ཨ་མདོ་རྒྱལ་རོང་དང་ཁམས་ཁུལ་ཁ་ཤས་ལ་ཀློག་ཟུར་ཆེས་
དག་པར་འདོན་ཐུབ། གཞན་ཡང་སྔོན་གྱི་དུས་སུ་བོད་སྐད་ཉིད་དག་པར་བཤད་
པར་བརྟེན་ཡི་གེ་ཡང་དག་པར་འདོན་ཞིང༌། དེ་ལྟར་སྦྱོར་ཀློག་ཇི་ལྟར་བྱ་ཞེ་ན་
འཕུལ་ཅན་དང་མཐའ་རྟེན་མགོ་འདོགས་སོགས་ཀྱི་ཡི་གེ་རང་རང་གི་བྱེད་རྩོལ་དང་
སྐྱེ་གནས་སོ་སོར་མཐུན་པའི་སྒྲའང་བརྗོད་པ་སོ་སོར་འབྱུང་དགོས་པ་ནི་སྔོན་སྦྱོར་
ཀློག་དག་པར་ཡིན་ལ། དེ་ཡང་དྲན་དབང་དགེ་འདུན་ཆོས་འཕེལ་གྱིས། སྔོན་
དེ་ལྟར་ཀློག་པའི་རྒྱུ་མཚན་ཆེ་ཤོས་ནི། ཡིག་གཟུགས་རང་ཡིན་ཏེ། དཔེར་ན་
བོད་ཀྱི་ཡི་གེ་གསར་དུ་བྱུང་ཚེ། ཡི་གེ་རྣམས་ཡུལ་མིའི་སྐད་གདངས་བཞིན་བྲི་
དགོས་པས། སྒྲ་ལྟ་བུ་ལ་ས་ག་ར་གསུམ་གྱི་སྒྲ་ཐོན་མི་དགོས་ན་ད་ལྟ་བྲི་མི་དགོས་
པའི་ཕྱིར་རོ། དེས་ན་ས་མཐའ་སོགས་ཐམས་ཅད་སྔོན་གྱི་ཚེ་དེ་ལྟར་སྐད་རང་
ལ་ཡོད་པ་ལ་ཡི་གེས་ཕར་བསྟུན་ནས་བཅོས་པ་ཡིན་ལ་ཞེས་དང་། དེ་ལྟར་སྔོན་
160



བོད་ཀྱི་སྒྲ་གདངས་རིག་པའི་སྐོར།
ས
མ་
་
གྱི་སྐད་ལ་བརྟེན་ཏེ་ཡི་གེ་དང་རྣམ་དབྱེ་སོགས་མཛོད་པ་ལས། རིམ་གྱིས་ཡིག་
གཟུགས་མ་འགྱུར་ཞིང་། སྐད་འགྱུར་བས་གླེགས་བམ་ལ་བྲིས་པ་རྣམས་མི་ཕལ་
བས་གོ་མི་ནུས་པ་འདི་བྱུང་བ་ཡིན་ནོ་ ཞེས་གསུངས་སོ། དེས་ན་དེང་གི་དུས་སུ་
སྦྱོར་ཀློག་བྱེད་པའི་ཚེ་སྔོན་ལྟར་སྒྲ་མཐུན་གྱི་སྐྱེ་གནས་ཀློག་མཁན་ནི་ཤིན་ཏུ་དཀོན་
པོར་གྱུར། དཔེར་ན་སྒྲ་ལྟ་བུ་ལ་མཚོན་ན་རིམ་པས་སྐྱེ་གནས། སོ་དང་། མགྲིན་
པ། སྤྱི་བོ་སྟེ་ལྕེ་རྩེ་རྣམས་མ་ཉམས་པར་ཐོན་མཁན་ནི་ཕལ་ཆེར་མེད་སྙམ་མོད།
འོན་ཀྱང་རྒྱལ་རོང་དུ་སྔོན་གྱི་ཀློག་སྟངས་ཅུང་ལྷག་པ་དང་། དེ་བས་སྔོན་དུས་
བོད་ཡུལ་གྱི་ཁོངས་སུ་གཏོགས་པའི་འབྲས་ལྗོངས་དང་ལ་དྭགས་རྣམས་སུ་སྔོན་དུས་
ཀྱི་ཀློག་ཚུལ་ཐ་གེ་ཙམ་ཡོད་སྐད། དཔེར་ན་དྲན་དབང་དགེ་འདུན་ཆོས་འཕེལ་
གྱིས། འབྲས་ལྗོངས་རྣམས་ཀྱིས་ཕྱིན་པ་ལ་(ཕི་ཡན་པ) ཁྱིམ་ལ་(ཁེ་ཡ་མ) ལྟ་
བུ་ཀློག་པ་སོགས་བྱུང་ ཞེས་གསུངས་སོ། དེས་ན་ད་དུང་ཡང་བོད་ཡུལ་རི་ལུང་
ཁུག་ཀྱོག་ལ་ནན་གྱིས་དཔྱད་ན་དེ་ལྟར་སྦྱོར་ཀློག་དག་པའམ་སྒྲ་མཐུན་པའི་སྐྱེ་གནས་
འདོན་པ་ཡང་ཡོད་ལས་ཆེ་སྙམ། དེ་བཞིན་སྒྲ་ལྟ་བུ་གོང་ལྟར་ཀློག་དགོས་ཤིང་།
དེང་སང་སྒྲ་ཞེས་ས་ག་ར་གསུམ་གྱི་སྐྱེ་གནསདང་མཐུན་པ་ཞིག་ཀློག་དཀའ་སྟེ། ལྷག་
པར་བརྩེགས་འདོགས་སོགས་ལ་གཟབ་ནས་ཀློག་ཟུར་དཔྱིས་ཕྱིན་པ་ཞིག་སྦྱོང་དགོས་
པ་ཤིན་ཏུ་གལ་ཆེ་བར་མཐོང་སྙམ། དེ་ལྟར་བྱེད་རྩོལ་དང་སྐྱེ་གནས་སྒྲ་མཐུན་
ཞིག་མ་བྱུང་ཚེ་དུས་རབས་རྗེས་མའི་སྤྱི་ཚོགས་ནང་ང་ཚོའི་སྤུན་ཟླའི་ནང་ཕན་ཚུན་
བརྡ་མ་འཕྲོད་པ་དང་མི་ཕལ་བས་ཡི་གེ་ཀློག་མི་ཤེས་པ་ལྟ་བུའི་ཉེན་ཁ་ཡོང་དང་ཡོང་
བཞིན་ཡོད་དེ། དཔེར་ན་དེང་སང་ཡུལ་འགའ་ཤས་ལ་ཀ་སོགས་གསལ་བྱེད་རྣམས་
ལ་སྐྱེ་གནས་དང་ཀློག་ཚུལ་མི་མཐུན་པར་བྱུང་བ་ནི། ཀ་ཁ་འགའ་ང་། ཅ་ཆ་
འཇའ་ཉ། ཏ་ཐ་འདའ་ན། ཞེས་ག་ལ་འགའ། ཇ་ལ་འཇའ་དང་། ད་ལ་འདའ།
l61



རྟགས་འཇུག་སྐོར།
ཞེས་སྦྱོར་ཀློག་སྐྱེ་གནས་དང་མི་མཐུན་པར་བྱུང་བ་ནི་ལེགས་སྦྱར་གྱི་ཤན་ཞུགས་
པ་ཡིན་ནམ་སྙམ། གང་ལྟར་ཀློག་ཚུལ་དེ་དག་མ་དག་རྒྱུན་འབྱམས་ལ་སོང་ནས་
ད་དུང་བོད་ཡུལ་ལུང་ཁུག་ཏུ་ཁྱབ་བརྡལ་ཅུང་ཆེ་ཙམ་བྱུང་བ་ནི། ཞ་ལ་གཞའ་དང་།
ཟ་ལ་གཟའ་དང་། ས་ལ་ཟའ་ལྟ་བུ་བྱུང་ཞིང་དེ་དག་རྣམས་བོད་ཡུལ་ཁ་ཤས་ཤིག་
གིས་ལེགས་སྦྱར་གྱི་ཀློག་ཚུལ་དག་ཡིན་ཁུལ་གྱིས་སྦྱར་ནས་དགའ་སྣང་བྱེད་ནའང་
རྩ་བའི་བོད་ཀྱི་རིག་གཞུང་ལ་གྱོང་གུད་ཐེབས་པ་ཞིག་མ་རེད་དམ། དེ་ཡང་༧གོང་
ས་མཆོག་གིས་མི་རིགས་ཀྱི་ངོ་བོ་མཚོན་བྱེད་ནི་རིག་གཞུང་ཡིན་ཞིང་། རིག་གཞུང་
ཉམས་དམས་ལ་ཕྱིན་ན། མི་རིགས་ཀྱང་རྩ་མེད་དུ་འགྲོ་ཞེས་གསུངས་སོ། དེ་
དག་ཀློག་ཟུར་དག་དང་བྱེད་རྩོལ་གྱི་སྒྲ་མཐུན་ཞིག་ཡོང་བར་བློ་གཡེང་དུ་མ་བཏང་
བ་རིག་པ་གྲིམས་པོར་བྱས་ནས་ཀློག་དགོས་ཤིང་། དེ་རྣམས་སྡེ་ཚན་ལྔ་རུ་དྲིལ་
བ་ནི་འགའ་ཤས་ཀྱིས་སྒྲ་ཁོ་ནའི་སྟེང་དུ་བཤད་དེ། ཕོ་དང་། མོ་དང་། མ་ནིང་།
ཤིན་ཏུ་མོ། མོ་གཤམ་སྟེ་རྣམ་པ་ལྔ་རུ་དབྱེའོ། དེ་དག་སྒྲ་ཁོ་ནས་དབྱེ་མི་རུང་
སྟེ། གཙོ་ཆེར་བྱེད་རྩོལ་གྱིས་དབྱེ་སྟེ། དཔེར་ན། ཀ་ཁ་ག་ང་རྣམས་སྐྱེ་གནས་
གཅིག་ཀྱང་བརྗོད་ཚུལ་ནི་རིམ་བཞིན། དམ་པ་དང་། ལྷོད་པ། ཤིན་ཏུ་ལྷོད་པ།
ཆེས་ཤིན་ཏུ་ལྷོད་པ་ཞེས་བྱེད་རྩོལ་གྱི་སྒོ་ནས་དབྱེ་ཞིང་། དེ་ཡང་མཁས་དབང་
སི་ཏུ་པཎ་ཆེན་གྱིས། ཕོ་དང་མ་ནིང་གི་འཇུག་ཚུལ་ལ་སྒྲ་དྲག་ཞན་གྱི་དབྱེ་བ་ཆེར་
མེད་ཀྱང་གཙོ་བོར་བྱེད་རྩོལ་ཆེ་ཆུང་གི་སྒོ་ནས་འབྱེད་དགོས་ ཞེས་གསུངས་སོ། དེ་
ལྟར་སྒྲ་གདངས་ཀྱི་སྐོར་ལ་དཔྱིས་ཕྱིན་པ་ཞིག་བོད་ཡུལ་མཐོ་སྒང་དུ་འཚོ་བའི་བློ་
གསལ་གཉིས་སྐྱེས་ཀྱི་འབད་པས་འབུངས་དགོས་སོ།
ལྔ་ཕྲག་རིག་པའི་གནས་ལ་བློ་མ་སྦྱངས།།
མི་ཤེས་ཤེས་རློམ་ཨུ་ཚུགས་གཏམ་གྱི་ཕྲེང་།།
162



.
.
.
...
.
:
བོད་ཀྱི་སྒྲ་གདངས་རིག་པའི་སྐོར།
གྲགས་དཀར་མཁས་པའི་གཟིགས་མོའི་སྐྱེད་ཚལ་དུ།།
འགྲེམ་ཚེ་ཁོ་བོ་སྐྱེངས་ཏེ་ཕག་ཏུ་བྱོལ། །
མཆན།
༡ རྡ་ས་ཤེས་རིག་པར་ཁང་དུ་བསྐྲུན་པ་པྲ་ཏིའི་རྟགས་འཇུག་གི་ཤོག་གྲངས་༨༥ ནང་གསལ།
༢ ཀན་སུའུ་མི་རིགས་དཔེ་སྐྲུན་ཁང་ནས་བསྐྲུན་པའི་མཆན་འགྲེལ་ངོ་མཚར་འཕྲུལ་གྱི་ལྡེ་
མིག་གི་ཤོག་གྲངས་༤༨ནང་གསལ།
༣ བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་ནས་སྤེལ་བའི་དགེ་ཆོས་ཀྱི་གསུང་རྩོམ་པོད་
དང་པོའི་ནང་སྔོན་དང་ད་ལྟའི་བར་ཡུལ་སོ་སོའི་སྐད་རིགས་ཞེས་པའི་ནང་ཤོགགྲངས་༢༧༩
ལ་གསལ།
༤ རྡ་ས་ཤེས་རིག་དཔེ་སྐྲུན་ཁང་དུ་བསྐྲུན་པའི་མུ་ཏིག་ཕྲེང་མཛེས་ཤོག་གྲངས༡༦༠
ནང་གསལ།
༥ གོང་བཞིན་དགེ་འདུན་ཆོས་འཕེལ་གྱི་གསུང་པོད་དང་པོའི་ནང་ཤོག་གྲངས་༢༧༤ན་གསལ།
༦ དགེ་ཆོས་ཀྱི་བམ་པོ་དང་པོའི་ནང་ཤོག་གྲངས་༢༧༣ དུ་གསལ།
༧ རྡ་ས་ཤེས་རིག་དཔེ་སྐྲུན་ཁང་ནས་བསྐྲུན་པའི་མུ་ཏིག་ཕྲེང་མཛེས་ཤོག་གྲངས་ ༡༩༢
ནང་གསལ།
163



རྟགས་འཇུག་སྐོར།
བོད་ལ་དབྱངས་བཞིར་ངེས་
པའི་འབེལ་གཏམ།
བློ་བཟང་བསྟན་འཛིན།
( རྔ་བ་ཀིརྟི་དགོན།)
༄༅། ཚང་མས་མཁྱེན་གསལ་ལྟར། བོད་ཀྱི་དབྱངས་ལ་གྲངས་ངེས་ཀྱི་
དབྱེ་བ་མཛད་ཚུལ་ལ་བཞེད་པ་མི་མཐུན་པའི་རྩོད་གཞིར་ཆགས་ནས་གཅིག་
མཐུན་ཞིག་ཁས་ལེན་དཀའ་བ་རེད། དེར་བརྟེན་ངས་བསམ་ཚུལ་འགའ་ཞིག་
བརྗོད་འདོད་བྱུང་། འོན་ཀྱང་གཤམ་དུ་བཀོད་པ་རྣམས་མཐའ་གཅིག་ཏུ་འདི་
ཡིན་ཁ་ཚོན་བཅད་ནས་བཤད་པ་ནི་མིན་ནོ། དང་པོ་སློབ་དཔོན་དྲན་པའི་ཡེ་
ཤེས་གྲགས་པས་བོད་བརྡའི་དབང་དུ་མཛད་པར་གྲགས་པའི་སྨྲ་སྒོ་མཚོན་ཆ་ལས།
དྲང་པོ་བསྒྲེང་དང་བཀུག་པ་དང་། །བསྟོད་པ་དང་ནི་སྨད་པ་དང་། །བསྒྲིམས་
དང་གློད་པའི་ང་རོ་འབྱུང་། ཞེས་རིམ་བཞིན་ཨ་ཨེ་ཨི་ཨོ་ཨུ་རཾ་ལཾ་སྟེ་དབྱངས་
བདུན་གྱི་གྲངས་ངེས་མཛད་ཡོད། དེ་འདྲའི་བརྡ་ཆད་ཀྱི་རྣམ་བཞག་བོད་སྐྱེ་
བོ་སུ་ཡིས་མཛད་མེད་པས་དེ་ནི་བོད་སྐྱེ་བོའི་སྐད་ལ་འདྲེས་ཆ་མེད་པའི་འོལ་ཚོད་
ཙམ་དུ་ཟད་ཕྱིར། སློབ་དཔོན་ཐོན་མི་མཆོག་གིས་མཛད་པའི་བརྡ་སྤྲོད་པའི་
བསྟན་བཅོས་སུམ་རྟགས་ཀྱི་དགོངས་པ་དང་མི་མཐུན་པ་ཁོ་ནར་སྨྲས་པའི་ཕྱིར་
རོ། བོད་ཀྱི་བརྡ་སྤྲོད་རྩ་བ་སུམ་ཅུ་པའི་སྐབས་ནས་བསྟན་པ་བཞིན་མཁས་དབང་
ཕལ་མོ་ཆེའི་ལུགས་ལ་དབྱངས་བཞིར་གྲངས་ངེས་པ་མཛད་ཡོད། འོན་ཏང་
164



བསམ་
བོད་ལ་དབྱངས་བཞི་ངེས་པ།
རྟགས་འཇུག་གི་རྩ་བ་ལས། མོ་ཡི་ཡི་གེ་མེད་པ་ན། །ཕོ་ཡིག་བརྗོད་པ་མེད་
པར་འགྱུར། ཞེས་པ་དེ་ལ་གོང་འོག་གཞུང་དང་མཐུན་མིན་གྱི་འགྲེལ་ལུགས་
མི་འདྲ་བ་དུ་མ་ཞིག་བྱུང་བ། དཔེར་ན། དབྱངས་ཅན་གྲུབ་པའི་རྡོ་རྗེའི་རྟགས་
འཇུག་དཀའ་གནད་གསལ་བའི་མེ་ལོང་ལས། སྐབས་འདིར་དབྱངས་ལྔར་བཞེད་
པ་བདེ་ཞེས་ཨ་ཡིག་དབྱངས་ཀྱི་གྲས་སུ་བསམ་བཞིན་དུ་བཞག་ཡོད་པ་དེ་འདྲ་
རེད། ཡང་ཚིག་གི་ངོ་གདོང་ལ་འགྲེལ་ཚུལ་ཅུང་ཙམ་མི་ལེགས་པའི་གྲས་སུ།
པྲ་ཏི་རིན་ཆེན་དོན་གྲུབ་ཀྱི་རྟགས་འཇུག་བཤད་སྦྱར་ཚིགས་བཅད་ལས། །མོ་
ཡི་ཡི་གེ་མེད་པ་ན། །གདངས་ཀྱི་ང་རོ་དང་བྲལ་བས། །ཀ་སོགས་གསལ་བྱེད་
རྐྱང་བ་ཡི། །ཕོ་ཡིག་བརྗོད་པ་མེད་པར་འགྱུར། ཞེས་དང་། དེ་བཞིན་དུ་
རྗེས་འབྲང་སོགས་ཀྱིས་ཀྱང་། མོ་ཡིག་དབྱངས་མེད་ན། ཕོ་ཡིག་གསལ་བྱེད་
རྐྱང་བ་ཡི་གདངས་ཀྱི་ང་རོ་དང་བྲལ་བས་བརྗོད་པ་མེད་པར་འགྱུར་ཞེས་པ་ལ་
དཔྱད་གཞི་འདི་ཡོད་དེ། མོ་ཡི་ཡི་གེ་དབྱངས་བཞི་བོའི་གདངས་ཀྱི་ང་རོ་དང་
བྲལ་ན་ཕོ་ཡིག་ཀ་སོགས་གསལ་བྱེད་རྐྱང་བ་ཡི་བརྗོད་པ་མེད་པར་མི་འགྱུར་ཏེ།
སློབ་དཔོན་ཐོན་མི་སམ་བྷོ་ཊས་བོད་ཡིག་གསར་གཏོད་མཛད་རྗེས་བོད་རྒྱལ་
སྲོང་བཙན་སྒམ་པོ་མཆོག་ལ་བོད་ཀྱི་སྐད་ཆའི་ཁྱད་ཆོས་དང་རྣམ་པར་མཐུན་
པའི་བསྟོད་བསྔགས་སུ་ཕུལ་བའི་ཚིགས་བཅད་ཤོ་ལོ་ཀ་གཅིག་འཁོད་པ་འདི་ལྟ་
ཞལ་རས་གསལ་ལ་རང་མདངས་གང་བ་བཟང་།།
གདམས་ངག་ཟབ་ལམ་མ་ཆད་ཐ་དད་དང་།།
ལས་ངན་བག་ཆགས་ཐམས་ཅད་བསལ་མཛད་པ།།
འཕགས་པ་མ་ཕམ་ཡང་དག་དམ་པ་ལགས།
165



རྟགས་འཇུག་སྐོར།
ཞེས་པ་འདིའི་ནང་དབྱངས་བཞི་བོ་གང་ཡང་རུང་བ་ཞིག་གི་གདངས་ཀྱི་
ང་རོ་དང་བྲལ་ན་ཡང་བརྗོད་བྱ་ལེགས་པར་སྟོན་ནུས་པའི་ཕྱིར་ཕོ་ཡིག་དེ་དག་
བརྗོད་པ་མེད་པར་ཅི་ཡིས་འགྱུར། ཡང་ན་ཀ་སོགས་གསལ་བྱེད་ཉེར་དགུ་བོ་
ཨ་ཡིག་སོགས་ཀྱི་གདངས་ཀྱི་ང་རོ་དང་བྲལ་ན། ཀ་སོགས་གསལ་བྱེད་རྐྱང་
བ་ཡི་ཕོ་ཡིག་དེ་དག་བརྗོད་པ་མེད་པར་འགྱུར་ཞེས་ཀྱང་འགྲེལ་དགོས་པར་འགྱུར་
ལ། དེ་ལྟར་ན་པྲ་ཏིའི་ལུགས་ལ་དབྱངས་ལྔ་འདོད་དམ་ཞེ་ན། དེ་ནི་མི་འདོད་
དེ། སུམ་ཅུ་པའི་སྐབས་ལས། དག་ཡིག་ངག་སྒྲོན་དུ། དབྱངས་ལྔ་ཡ་ར་ལ་
ཝའི་འདོགས་ཞེས་བཤད་པ་ཡང་གཞུང་འདི་དང་དངོས་སུ་འགལ་ལོ་ཞེས་
དབྱངས་ལྔ་མི་འདོད་ཙམ་དུ་མ་ཚད་གཞན་ལ་དགག་པ་ཡང་དེ་ལྟར་གནང་འདུག་
པས་ཚིག་ལ་ཞིབ་ཆ་ཇི་ལྟར་འབྱེད་དགོས་སམ། ཐོན་མིའི་ཞལ་ལུང་ན་གོང་
གི་རྩ་ཚིག་ལ་འགྲེལ་ལུགས་གཉིས་བཀོད་ཡོད་པའི་སྔ་མ་ལྟར་ན། མོ་ཡི་ཡི་གེ་
ལ་གྲངས་བཞི་ངེས་པར་བསྟན་ཡོད། དེ་བཞི་མེད་ན་གསལ་བྱེད་རྐྱང་བ་ལ་
གདངས་ཀྱི་ང་རོ་མེད་པས་བརྗོད་ཐབས་མེད་པ་ཡིན་ཞེས་བཀོད་ཡོད་ཅིང་། དེ་
བཞི་མེད་ནའང་གསལ་བྱེད་རྐྱང་བ་ལ་བརྗོད་ཐབས་མེད་པར་མི་འགྱུར་བ་གོང་
དུ་གསལ་ལ་འོག་ཏུ་ཡང་འབྱུང་བས་མ་བཀོད་ལ། འོན་ཀྱང་གདམ་ངའི་ཚུལ་
དུ་བཀོད་པའི་རྗེས་འཇུག་གི་འ་ཡིག་གློ་རྡོལ་དུ་བྱུང་བ་ནི་རྩ་ཚིག་དེ་གཉིས་ཀྱི་
སྐབས་དང་མ་འབྲེལ་བའི་ཁ་འཕངས་སའི་འོལ་ཚོད་ཙམ་རེད་སྙམ། ཡང་ཕྱི་
མ་ལྟར་ན་མོ་ཡི་ཡི་གེ་གི་གུ་སོགས་མེད་ན་ཕོ་ཡིག་ཀ་ཁ་སོགས་སུམ་ཅུ་ཁོ་ནས་
སྤྱིར་བཏང་ལ་བརྗོད་བྱ་ཡོངས་སུ་རྫོགས་པའི་དོན་མི་སྟོན་ཟེར་བ་ནི་འགལ་འདུའི་
སྐྱོན་ཞིག་མངོན་ཏེ། ཅི་བས་ན། ཁྱོད་རང་གི་མི་ཚེ་གང་གི་བྱུང་བ་བརྗོད་པའི་
ཀ་ཕྲེང་སུམ་ཅུའི་གོ་རིམ་མ་འཆོལ་བར་མགོར་བཀོད་པའི་ཚིགས་བཅད་ཕྱེད་
166



བོད་ལ་དབྱངས་བཞི་ངེས་པ།
དང་བརྒྱད་ཡོད་པ་དེ་ལ་གི་གུ་སོགས་དབྱངས་བཞི་བོའི་གདངས་ཀྱི་ང་རོ་གང་
ཡང་མ་ཞུགས་པར་བརྗོད་བྱ་མི་ཚེ་གང་གི་བྱུང་བ་སྟོན་ནུས་པ་དེ་ལ་ཉིད་ཀྱིས་
ཇི་ལྟར་དགོངས་ལགས་སམ། མ་ཟད་ཉིད་ཀྱི་མཐའ་དཔྱད་ནས་བྱུང་བ་བཞིན་
རྗེ་ཙོང་ཁ་བ་དང་མཁས་གྲུབ་རྗེའི་གསུང་ཐོར་བུ་གཉིས་སུ་བཀོད་པའི་བྱང་ཆུབ་
ལམ་རིམ་གྱི་བརྗོད་བྱ་ཀུན་འདུས་ཤིང་། དབྱངས་ཨ་གཅིག་པུར་ངེས་པའི་
བྱ་དཀའ་བའི་ཚིགས་བཅད་གཉིས་ལས་སྔ་མ་ལ་ཤོ་ལོ་ཀ་ལྔ་བཅུ་ལྷག་དང་། ཕྱི་
མ་ལ་ཤོ་ལོ་ཀ་ཉི་ཤུ་ཙམ་ཡོད་པ་དེ་དག་ལ་གི་གུ་སོགས་གཅིག་ཀྱང་མེད་པར་
དོན་ཟབ་ལ་རྒྱ་ཆེ་བ་བསྟན་པ་འདི་དག་ལ་ཅི་ཟེར་ཞེས་བཀོད་པ་ལྟར་དུ། དེ་
འདྲའི་དོན་ཟབ་ལ་རྒྱ་ཆེ་བ་ནུས་ན། སྤྱིར་བཏང་ལ་བརྗོད་བྱ་ཡོངས་སུ་རྫོགས་
པའི་དོན་མི་སྟོན་ཞེས་དམིགས་སུ་བཀར་ནས་གསུང་བ་ལ་དགོས་པ་མེད་པས་
མི་འདོད་བཞིན་དུ་སྐྱོན་འདི་འདྲ་ཞིག་ཡོད་པར་བདག་དོགས་སོ། །
ཡང་ས་པཎ་གྱིས། དེ་ལ་དང་པོར་དབྱངས་རྣམས་ནི་ལྔའོ། ཨ་བོར་
བ་རྣམས་ནི་འདིར་ཡན་ལག་གོ ཞེས་གསུངས་པ་དང་། དེ་བཞིན་བསོད་ནམས་
རྩེ་མོས་ཀྱང་། སེངྒེ་ལྟ་བུའི་ཨ་ཞེས་བྱ། ཨི་ཨུ་ཨེ་ཨོ་ཡན་ལག་ཕྱིར། ཞེས་
ཨི་སོགས་བཞི་ནི་ཨའི་ཡན་ལག་ཏུ་བཞེད་པ་དང་། ཡང་བསྟན་དར་ལྷ་རམས་
པའི་སུམ་རྟགས་འགྲེལ་བར། ཨ་ལ་དབྱངས་འཇུག་མེད་པས་ན། གསལ་བྱེད་
ཡིན་གྱི་ཨ་མ་གཏོགས། །ལྷག་མ་ཉི་ཤུ་རྩ་དགུ་ནི། །ཨ་ཡིག་དབྱངས་ཀྱིས་
བརྗོད་པའི་ཕྱིར། །ཨ་ཡང་དབྱངས་སུ་འདུ་བར་འདོད། ཅེས་དང༌། ཡང་
ངོ་མཚར་འཕྲུལ་གྱི་ལྡེ་མིག་ལས། ཨ་ཡིག་ནི་གསལ་བྱེད་ཡིན་པར་མ་ཟད།
གསལ་བྱེད་གཞན་རྣམས་ཀྱི་སྒྲའི་གདངས་བརྗོད་པ་ལ་ཕན་ཐོགས་པར་ནུས་པས་
དབྱངས་དངོས་ཀྱང་ཡིན་ནོ། ཞེས་ཨ་ཡིག་ནི་དབྱངས་གསལ་གཉིས་ཀར་བཞེད་
161



རྟགས་འཇུག་སྐོར།
ལ། ལེགས་སྦྱར་སྒྲ་གཞུང་རྣམས་སུ་ཨ་ནི་དབྱངས་ཁོ་ན་ཡིན་ཞིང་གསལ་བྱེད་
ཀྱི་སྲོག་ཞུགས་ཀྱི་རྣམ་བཞག་མཆིས་པ་ལས་གསལ་བྱེད་དུ་གཏན་ནས་མཛད་
མེད་ལ། ཨ་ཡིག་གསལ་བྱེད་གྲས་སུ་བཞག་པ་ནི་བོད་ཡིག་གི་རྣམ་བཞག་ཁོ་
ན་ལས་མི་འབྱུང་བས་དེ་ལ་དགོས་པ་ལྷག་པོ་ཅི་ཡོད་ཅེ་ན། ལེགས་སྦྱར་གྱི་ཡི་
གེ་ནི་སྲོག་ཅན་སྲོག་མེད་དང་དབྱངས་རིང་ཐུང་སོགས་བོད་ཡིག་གི་རྣམ་གཞག་
དང་གཏན་ནས་མི་མཐུན་པ་ཞིག་ཡིན་ལ། ཡང་གོང་གསལ་དེ་དག་གི་ལུགས་
ལ་ཨ་ཡིག་རྟགས་མེད་ཀྱང་ཡིན་པ་ལུང་རིགས་ཅི་རིགས་ལ་བརྟེན་ནས་བསྒྲུབས་
ཡོད་དེ། ཨ་ཡིག་རྟགས་མེད་དུ་འདོད་ན་ཕོ་མོ་གང་གི་མཚན་མ་དང་བྲལ་བའི་
ཆ་ནས་རྟགས་མེད་དུ་འཇོག་དགོས་ལ། མོ་ཡི་ཡི་གེ་མེད་པ་ན་ཞེས་པའི་སྐབས་
ནས་གློ་རྡོལ་དུ་ཨ་ཡིག་དབྱངས་སུ་འདྲེན་པ་ནི། དཔེ་དོན་གང་གི་ཆ་ནས་སྐྱོན་
ཡོད་དེ། ཨ་ཡིག་མོ་ཡི་ཡི་གེ་དབྱངས་ཡིན་ན་མོ་ཡི་རྟགས་དང་ལྡན་པས་གོང་
དུ་རྟགས་མེད་དུ་འདོད་པ་དང་འགལ། ཨ་ཡིག་རྟགས་མེད་ཡིན་ན་མོ་ཡི་ཡི་
གེ་དབྱངས་ཡིན་པ་དང་འགལ་ལོ། དེས་ན་ཕྲན་གྱི་རྣམ་རྟོག་གི་འཆར་སྒོ་དང་
བསྟུན་ནས་ཅུང་ཙམ་བརྗོད་ན། བོད་ཡིག་ལ་དབྱངས་བཞི་ལས་མང་ན་མི་དགོས་
ལ། ཉུང་ན་མི་འདུ་བའི་གྲངས་ངེས་མཛད་ཡོད་ལ། དེ་ནི་སློབ་དཔོན་ཐོན་
མི་མཆོག་གི་དགོངས་པ་དྲི་མ་མེད་པ་དང་། བོད་སྐྱེ་བོའི་སྐད་ཀྱི་གདངས་དང་
མཐུན་པའི་རྣམ་གཞག་ཆ་ཡོངས་སུ་རྫོགས་པ་རེད་ལ། ལོ་རྒྱུས་ཀྱི་རྐང་དང་
ལྷུ་འགྲིགས་པ་ཞིག་ཀྱང་ཡིན་ཏེ། རྩ་བར། ཨཱ་ལི་གསལ་བྱེད་ཨི་སོགས་བཞི།།
ཀཱ་ལི་སུམ་ཅུ་ཐམ་པའོ། །ཞེས་ཐོག་མ་ནས་དབྱངས་བཞི་དང་གསལ་བྱེད་སུམ་
ཅུའི་གྲངས་ངེས་གསལ་བར་མཛད་པ་ཉིད་ལས། ཨ་ནི་རྩ་བའམ་དངོས་དང་
ཨི་སོགས་བཞི་ཡན་ལག་དང་། ཨ་ཡིག་དབྱངས་གསལ་གཉིས་ཀར་མཛད་
168



བོད་ལ་དབྱངས་བཞི་ངེས་པ།
མེད་པ་མངོན་པར་གསལ་ལོ། དེར་བརྟེན། ཞྭ་ལུ་ལོ་ཙཱ་བ་སོགས་ཀྱིས་འདིར་
སུམ་ཅུ་པའི་གཞུང་དང་བསྟུན་ན་དབྱངས་བཞི་དང་གསལ་བྱེད་སུམ་ཅུར་ངེས་
པས་ན་བརྡ་ཆད་དེ་དག་ཁས་བླང་བར་མི་བྱའོ། ཞེས་གསུངས་པ་དང་། དེ་
བཞིན་ཚེ་ཏན་ཞབས་དྲུང་གིས་ཀྱང་། བོད་ཀྱི་ཨ་ཡིག་ནི་ཡི་གེ་གཞན་གྱི་སྲོག་
ཏུ་འཇུག་པ་མེད་པ་དང་གི་གུ་ཞབས་ཀྱུ་ལྟར་སྦྱོར་ས་མེད་པས་དབྱངས་ཀྱི་གྲས་
སུ་འཇོག་མི་འོས། གསལ་བྱེད་དང་དབྱངས་གཉིས་མ་ཡིན་པའི་ཡི་གེ་ཕུང་སུམ་
པ་ཞིག་མེད་པས་གསལ་བྱེད་གྲས་སུ་འཇོག་པ་ལས་འོས་མེད་ཅེས་གསུངས་པ་
ལྟར་རོ། འོ་ན་རྟགས་འཇུག་གི་སྐབས་ལས། མོ་ཡི་ཡི་གེ་མེད་པ་ན། །ཕོ་
ཡིག་བརྗོད་པ་མེད་པར་འགྱུར། ཞེས་པ་ཇི་ལྟར་འགྲེལ་ཞེ་ན། དེ་ནི་གདངས་
ཀྱི་ང་རོ་བྲལ་མ་བྲལ་དང་། ཨ་ཡིག་དབྱངས་སུ་འདྲེན་པ་ནི་མི་མཁས་མཁས་
མདོག་གི་སྒྲོ་འདོགས་ཁོ་ན་ཙམ་དུ་ཟད་དེ། མོ་ཡི་ཡི་གེ་སྟེ་གི་གུ་སོགས་དབྱངས་
བཞི་མེད་ན། ཕོ་ཡིག་བརྗོད་པ་མེད་པར་འགྱུར་ཏེ། གི་གུ་སོགས་དེ་ཉིད་ལ་
ལྟོས་པའི་བརྗོད་པ་མེད་པའམ་མི་ཚང་བར་འགྱུར་བ་ཡིན་པ་ནི། སི་ཏུ་པཎ་ཆེན་
གྱིས་མོ་ཡི་ཡི་གེ་གི་གུ་སོགས་ཨཱ་ལི་བཞི་བོ་མེད་ན་ཕོ་ཡིག་ཀཱ་ལི་རྣམས་ཁོ་ནས་
བརྗོད་པ་མེད་པར་འགྱུར་ཏེ་ཨཱ་ལི་རྣམས་ལ་ལྟོས་པའི་བརྗོད་པ་དེ་སྙེད་མི་ཚང་
བར་འགྱུར་བའི་ཕྱིར་ཞེས་གསུངས་པ་དང་། དེ་བཞིན་དུ་རྒྱལ་སྲས་ངག་དབང་
བློ་བཟང་ལེགས་བཤད་སྒྲོན་མེས་ཀྱང་གསལ་བྱེད་སུམ་ཅུ་ལ་དབྱངས་བཞི་མེད་
ན། དབྱངས་ལ་ལྟོས་པའི་བརྗོད་པ་དེ་དག་མ་ཚང་བའམ་མེད་པར་འགྱུར་ཞེས་
གསུངས་པ་ལྟར་སྔོན་བྱོན་མཁས་པ་ཕལ་མོ་ཆེས་དབྱངས་བཞི་དང་གསལ་བྱེད་
སུམ་ཅུར་གྲངས་ངེས་མཛད་པའི་རིམ་པར་བསྟུན་ནས་བརྗོད་པ་ཡིན། ད་དུང་
དེའི་སྐོར་ལ་རྒྱ་ཆེར་དཔྱད་དུ་ཡོད་ཀྱང་རེ་ཞིག་དེ་ཙམ་མོ། །
169



རྟགས་འཇུག་སྐོར།
བདག་གཞན་དུས་གསུམ་གྱི་སྐོར་ལ་
ཅུང་ཙམ་དཔྱད་པ།
དཀོན་མཆོག་རྒྱ་མཚོ།
（སྟག་ཚང་ལྷ་མོ་ཀིརྟི་དགོན། ）
༄༅། དེ་ལ་འདིར་མུ་ཁྱུད་གངས་ཀྱི་རི་བོ་ངོ་མཚར་མཛེས་སྡུག་རི་མོ་མངོན་
པར་བཀྲ་བའི་གངས་ཅན་ལྗོངས་འདིར་ཐོག་མར་རྣམ་དཔྱོད་ཀྱི་འགྲན་ཟླ་བྲལ་བའི་
འཇམ་དཔལ་སྐུ་ཡི་རྣམ་རོལ་སྒྱུ་འཕྲུལ་གཟུགས་སྐུའི་བཀོད་པ་གཅིག་ཏུ་བསྡུས་པའི་
ཡེ་ཤེས་པཎྜིཏ་ཆེན་པོ་ཐོན་མི་སཾ་བྷོཊའི་ཐུགས་རྒྱུད་ཀྱི་བུམ་བཟང་ལས་སྐལ་ལྡན་
རང་ཅག་བོད་ལ་དམ་ཆོས་བདུད་རྩིས་བསྲུབས་པའི་འོ་མཚོ་ས་ཆེན་ཡོངས་ལ་ཁྱབ་
ཅིང་། རྣམ་དཀར་མཛད་འཕྲིན་གྱི་འོད་ཞགས་སྟོང་གསུམ་འཁྱུགས་པའི་རླབས་
ཕྲེང་ལས་མུ་ཏིག་མཛེས་པར་བཀྲ་བའི་བསྟན་བཅོས་ཆེན་པོ་བརྒྱད་བརྩམས་ཤིང་།
འདིར་སུམ་ཅུ་བ་དང་རྟགས་འཇུག་གཉིས་ལས། ཕྱི་མ་རྟགས་ཀྱི་འཇུག་པའི་སྙིང་
བསྡུས་དོན་གྱི་བརྗོད་བྱ་གཙོ་བོ་བདག་གཞན་དུས་གསུམ་གྱི་རྣམ་བཞག་གི་སྐོར་ལ་
ཅུང་ཟད་གླེང་བ། དེ་ཡང་སྔོན་འཇུག་དགོས་པ་ཅི་ཕྱིར་འཇུག་པར་གསུངས་པའི་
དོན་གྱི་གཙོ་བོ་ནི། རྩ་བ་ལས། ཕོ་ནི་འདས་དང་གཞན་བསྒྲུབ་ཕྱིར། །མ་ནིང་
གཉིས་ཀ་ད་ལྟ་ཆེད། །མོ་ནི་བདག་དང་མ་འོངས་ཕྱིར། །ཤིན་ཏུ་མོ་ནི་མཉམ་
ཕྱིར་རོ།ཞེས་པ་ལྟར་གཞུང་ངོས་གདོང་གི་རྩ་བའི་ཚིག་མི་འདྲ་བ་བཟོ་བཅོས་ཅི་
རིགས་སུ་བྱས་པར་བརྟེན་བརྗོད་བྱ་རྩ་བའི་བསྟན་དོན་ལས་ལོགས་སུ་རྗོད་བྱེད་ཀྱི་
170



བདག་གཞན་དང་དུས་གསུམ་གྱི་སྐོར།
ཚིག་མི་འདྲ་བ་འབྱུང་བ་དག་གིས་བྱ་བྱེད་ལས་དང་བདག་གཞན་དུས་གསུམ་སོགས་
ཀྱི་དབྱེ་བ་དང་སྦྱོར་ཚུལ་མི་མཚུངས་པ་འབའ་ཞིག་འབྱུང་བས། འདི་ཡིན་ཞེས་
ཐག་ཆོད་དང་ཡིད་གཏོད་བྱེད་པ་ཤིན་ཏུ་དཀའ་སྟེ། མཁས་པས་བཤད་ན་ཅི་ཡང་
བདེན། ཞེས་གསུངས་པ་ལྟར་རོ། དེས་ན་རྗོད་བྱེད་ཀྱི་ཚིག་རྣམ་པར་དག་པ་ཞིག་
བྱུང་ན། བརྗོད་བྱའི་དོན་མི་ནོར་བ་འཁྲུལ་མེད་ཅིག་ཡོང་བས་སྒྲ་ཤེས་ན་དོན་ལ་
མི་རྨོངས་ཞེས་གསུངས་པ་ལྟར། རྗོད་བྱེད་ཀྱི་ཚིག་རྣམ་པར་དག་པ་ཞིག་དགོས་
གལ་ཆེ་བར་མཐོང་བས་འདིར་བཅོས་བསྒྱུར་མཁན་གྱི་སྨྱུག་རྩེས་མ་རེག་པར་རྩ་
བའི་ཚིག་ཇི་བཞིན་འགོད་པར་བྱའོ། དེ་ཡང་ཚིག་འདིས་བྱ་བྱེད་སོགས་དངོས་
ཤུགས་གང་དུའང་མ་ཟིན་པ་མེད་ཅིང་། ཞིབ་ཆ་ཕྲ་མོ་མཁོ་གལ་ཆེ་བ་རྣམས་རྩ་
བའི་དངོས་ཤུགས་ཅི་རིགས་སུ་ཞིབ་མོར་བཙལ་ནས་དཔྱད་ན་གསལ་ཏེ། དཔེར་
ན། ཕོ་ནི་འདས་དང་གཞན་བསྒྲུབ་ཕྱིར། ཞེས་སོགས་ཀྱི་གོ་དོན་དཔྱིས་ཕྱིན་པར་
ཤེས་པ་ལ། ཐོག་མར་བདག་གཞན་དང་དུས་གསུམ་གྱི་ཁྱད་པར་ཤེས་དགོས་ཏེ།
དེ་ཡང་བདག་གཞན་ཞེས་པ་སྤྱིར་བདག་གཞན་ཙམ་ལ་མི་རུང་བར་ལས་གང་ཞིག་
བྱེད་པ་པོ་གཞན་དང་དངོས་སུ་འབྲེལ་བའི་དབང་དུ་བྱས་ནས། བྱེད་པ་པོའི་དངོས་
པོ་དེ་ཉིད་དང་དེའི་བྱེད་པ་དང་བཅས་པ་ལ་བདག་ཅེས་བྱ་ཞིང་། བྱེད་པོ་དེས་བསྒྲུབ་
པར་བྱ་བའི་ཡུལ་གྱི་དངོས་པོ་དང་དེའི་བྱ་བ་བཅས་ལ་གཞན་ཞེས་བྱའོ། དེ་བཞིན་
དུ་དུས་གསུམ་ལ་བྱེད་པོ་གཞན་དང་འབྲེལ་ཡོད་མེད་ལ་མ་ལྟོས་པར་བྱ་བ་བྱས་ཟིན་
པ་ནི་དུས་འདས་པ་དང་བྱ་འགྱུར་མ་འོངས་པ་དང་བྱེད་བཞིན་ནི་དུས་ད་ལྟ་བ་ཡིན་
ནོ། དེ་ལ་འདིར་དུས་གསུམ་གྱི་དབྱེ་བས་ནི་བྱེད་ལས་དང་འབྲེལ་བའི་ངག་གི་སྦྱོར་
བ་ཐམས་ཅད་ལ་ཁྱབ་ཅིང་། བདག་གཞན་གྱི་དབྱེ་བས་དེ་ཙམ་དུ་མ་ཁྱབ་ཀྱང་།
སྐབས་འདིར་གང་བྱེད་པོ་དང་དེའི་བྱ་བའི་ཡུལ་རྣམས་བསྡུ་བའི་ཕྱིར་བདག་གཞན་
གྱི་དབྱེ་བ་བྱེ་བྲག་ཏུ་བསྟན་པའོ། སྔོན་འཇུག་གི་ཕོ་བ་ཡིག་ནི་བྱེད་པོ་གཞན་དང་
171



རྟགས་འཇུག་སྐོར།
དངོས་སུ་འབྲེལ་བའི་བྱ་བ་བྱས་ཟིན་འདས་པ་དང་། བདག་གཞན་གཉིས་ལས་
གཞན་བསྒྲུབ་པར་བྱ་བའི་ཕྱིར་དུ་འཇུག་པ་ནི་ངོས་གདོང་གི་ཚིག་འགྲེལ་དང་། ཞར་
ལ་མཁས་པའི་བཞེད་ཚུལ་གྱི་དབང་གིས་ཚིག་ཟུར་ལ་སྣང་མིན་ཅི་རིགས་སུ་བཀྲལ་
བས་དུས་མ་འོངས་པ་སྟོན་པ་དང་སྐུལ་ཚིག་སོགས་དངོས་ཤུགས་ཀྱི་བསྟན་དོན་དུ་
མ་སྣང་ཞིང་། དེ་ཡང་ཀརྨ་སི་ཏུ་པཎ་ཆེན་གྱིས་གཞུང་འདིར་བྱེད་པ་པོ་དང་བྱ་
བའི་ཡུལ་གྱི་སྒྲ་རྣམས་བསྡུ་བའི་ཕྱིར་བདག་གཞན་གྱི་དབྱེ་བ་ཟུར་དུ་མཛད་པ་ཡིན་
ཞིང་། དེའི་ཞར་ལས་བདག་གཞན་དང་འབྲེལ་བའི་བྱ་བྱེད་ཀྱི་ཚིག་ཕན་ཚུན་ཤེད་
མཚུངས་པ་རྣམས་ཀྱང་བསྡུས་པ་ཡིན་ནོ། ཞེས་གསུངས་པ་ལྟར། ཕོ་ནི་འདས་
དང་ཞེས་པའི་དང་སྒྲའི་ནུས་པས་བྱེད་པོ་གཞན་དང་འབྲེལ་བའི་བྱ་འགྱུར་རམ་བྱ་
ལས་མ་འོངས་པ་བསྟན་པར་གསེར་ཏོག་གིས་བཞེད་པ་ལྟར། བྱ་ལས་མ་འོངས་
པ་དང་ཤེད་མཚུངས་སུ་གྱུར་པའི་སྐུལ་ཚིག་གི་འཇུག་ཚུལ་ཡང་བསྟན་དགོས་ཤིང་།
སྐུལ་ཚིག་གི་འཇུག་པ་དེ་བྱ་ཚིག་ཡིན་པ་སྨོས་མི་དགོས་ཏེ། དུས་གསུམ་ལས་མ་
འོངས་པ་སྟོན་པ་ལས་གཞན་འདས་པ་དང་ད་ལྟ་བ་གཉིས་ལ་མི་འཇུག་པར་སྙོན་
དུ་མེད་དེ། དཔེར་ན་ཁྱེད་ཀྱིས་བྱ་བ་དེ་སྒྲུབས་ཤིག་ཅེས་པ་ལྟ་བུར་མཚོན་ན། གང་
བསྒྲུབ་པར་བྱ་བའི་ལས་དེ་གང་ཟག་གཞན་ཕ་རོལ་བ་དེས་སྔར་བསྒྲུབས་མ་ཟིན་པ་
དང་རྗེས་སུ་བསྒྲུབ་རྒྱུའི་བྱ་བ་ཞིག་ལ་སྐུལ་ཚིག་གི་འཇུག་པ་སྦྱོར་དགོས་པ་ལས་གཞན་
གང་ལའང་སྐུལ་ཚིག་འཇུག་ཏུ་མེད་པའི་ཕྱིར་རོ། དེ་ལ་འདིར་སྐུལ་ཚིག་གཞུང་
འདིའི་དངོས་བསྟན་དུ་མི་གསལ་བས་ཤུགས་བསྟན་དུ་འདོད་དགོས་མོད། འོན་
ཀྱང་སི་ཏུས་སྐུལ་ཚིག་གཞུང་འདིར་དངོས་ཤུགས་གང་དུའང་མ་བསྟན། ཞེས་
གསུངས་པར་བསམ་ན། གཞུང་འདིར་ཞེས་པ་སྤྱིར་རྟགས་འཇུག་གི་གཞུང་ལ་ངོས་
འཛིན་ནམ་བྱེ་བྲག་ཕོ་ནི་འདས་དང་གཞན་ཞེས་སོགས་བྱ་བྱེད་ཀྱི་རྣམ་གཞག་འདི་
ལ་སེམས། དང་པོ་རྟགས་ཀྱི་འཇུག་པའི་གཞུང་འདིར་མ་བསྟན་ཟེར་ན་ནི་ཐོན་
172



བདག་གཞན་དང་དུས་གསུམ་གྱི་སྐོར།
མི་རང་ཉིད་ཀྱིས་མ་གསུངས་པ་ག་ལ་ཡིན། འོ་ན་འདི་བསྟན་བཅོས་གཞན་དྲུག་
པོ་གང་རུང་ཞིག་ལས་བསྟན་དགོས་པར་འདོད་ཀྱང་། དེ་ནི་རང་ཅག་ལ་ཆེས་ལྐོག་
ཏུ་གྱུར་པའི་གནས་ཡིན་པས་དེ་ན་ཡོད་མེད་ཐག་བཅད་ན་ཧ་ཅང་ཐལ་ཆེ་བར་མ་
གྱུར་གྲང་། ཕྱི་མ་གྲུབ་སྟེ། ཕོ་ནི་འདས་དང་གཞན་བསྒྲུབ་ཕྱིར། ཞེས་པའི་གཞུང་
འདིར་མ་བསྟན་པའི་ཕྱིར་ཏེ། དེ་ནི་རྟགས་འཇུག་གི་ནང་གསེས་ཀྱི་སྔོན་འཇུག་
དགོས་པ་ཅིའི་ཕྱིར་འཇུག་པ་བཤད་པའི་སྐབས་ཡིན་པས། དེ་ནི་རྟགས་འཇུག་ལས་
མ་འདས་སོ། འོ་ན་གཞུང་འདིར་ཞེས་པ་གང་དུ་ངོས་འཛིན་དགོས་ཞེས་དཔྱད་
ན༑ དེ་ལ་ཁོ་བོའི་འདོད་པ་ནི་འདིར་གཞུང་འདིའི་བསྟན་དོན་མ་ཡིན་ཟེར་བའི་
གཞུང་དེ་ནི། དོན་ནི་རྣམ་པ་ཉིས་ཡིན་ཏེ། །སྔ་མ་གང་ལྟར་འགྱུར་བ་དང་། ཞེས་
སོགས་ཀྱི་གཞུང་དེ་ལ་ངོས་འཛིན་ཏེ། གཞུང་དེ་ན་རྗེས་འཇུག་གི་འཇུག་ཚུལ་གཙོ་
བོ་སྟོན་པ་ལས། བྱ་བྱེད་སོགས་ཀྱི་དོན་གང་བསྟན་པ་མ་ཡིན་པའི་ཕྱིར་རོ། བྱ་
བྱེད་དང་བདག་གཞན་གྱི་འཇུག་ཚུལ་སྔར་སྔོན་འཇུག་གི་ཅིའི་ཕྱིར་འཇུག་པ་བཤད་
པའི་སྐབས་སུ་བསྟན་ཟིན་ཏོ། དེས་ན་སི་ཏུས་སྐུལ་ཚིག་གཞུང་འདིའི་དངོས་ཤུགས་
གང་དུའང་མ་བསྟན་ཞེས་གསུངས་པ་ཅིའི་ཕྱིར་ཞེ་ན་འདིར་ཁ་ཅིག་སྔོན་འཇུག་ལ་
མི་ལྟོས་པར། བྱས། གྲགས། ཐརད། ཐོནད་ལྟ་བུ་ཕོ་ཡིག་གིས་འདས་པ་སྟོན་
པ་དང་། གྱིས། བྱོས། རོལ། ཆོད་ལྟ་བུ་རྗེས་འཇུག་ཕོ་ཡིག་གིས་སྐུལ་ཚིག་
སྟོན་པ་དང་། སྔོན་འཇུག་ལ་ལྟོས་ཀྱང་རྗེས་འཇུག་གི་ནུས་པ་གཙོ་བ། བསྐངས།
བསྒྲུབས། བསམས། བསྟནད། ལྟ་བུ་རྗེས་འཇུག་ཕོ་ཡིག་གིས་འདས་པ་སྒྲུབ་པ་
སོགས་མང་དུ་ཡོད་པས་འདིར་རྗེས་འཇུག་གི་ནུས་པ་གཙོ་བོར་མི་འཆད་པ་མི་ལེགས་
སོ་སྙམ་པ་དག་ཡོད་པ་རྣམས་དོགས་པ་མི་དགོས་པའི་ཕྱིར་གསུངས་པར་མངོན་ནོ།
དེས་ན་སྐུལ་ཚིག་གི་འཇུག་ཚུལ་ནི། རྩ་བར་ཕོ་ནི་འདས་དང་གཞན་སྒྲུབ་ཕྱིར། །ཞེས་
སོགས་ཀྱི་སྐབས་ནས་བསྟན་པ་ཡིན་ཞེ་ན་སྐྱོན་གྱིས་མ་རེག་པར་དོན་ལ་གནས་སོ།
173



རྟགས་འཇུག་སྐོར།
དེའི་རྒྱུ་མཚན་ནི་བྱེད་པ་པོ་རང་དང་དངོས་སུ་འབྲེལ་བའི་གཞན་བྱ་བའི་ཡུལ་གྱི་
སྟེང་དུ་ཡོད་པའི་བྱ་འགྱུར་མ་འོངས་པ་ཞིག་ལ་གོ་དགོས་ཏེ། སེམས་ལྡན་གང་ཟག་
ཅིག་གིས་གཞན་ཕ་རོལ་བ་ལ་ཁྱེད་ཀྱིས་དེ་ལྟར་སྒྲུབས་ཤིག ཅེས་པ་ལྟ་བུའི་སྟེང་
དུ་སྐུལ་ཚིག་གི་འཇུག་ཚུལ་འབྱེད་དགོས་ཤིང་། དེ་འབྱེད་ཚུལ་ལ་སྒྲུབས་ཤིག་
ཅེས་པ་ལྟ་བུ་གང་བསྒྲུབ་པའི་བྱ་བ་དེ་གང་ཟག་གཞན་ཕ་རོལ་བོའི་སྟེང་ནས་འཇོག་
དགོས། དེའི་སྟེང་གི་བྱ་བ་དེ་སེམས་ལྡན་གང་ཟག་ཅིག་གིས་བསྐུལ་བ་ལ་བརྟེན་
ནས་རྗེས་སུ་བསྒྲུབ་པར་བྱ་བའི་ལས་ཤིག་ལ་སྐུལ་ཚིག་གི་ལས་ཞེས་བྱའོ། འདིར་
སྐུལ་ཚིག་བཤད་པའི་དགོས་པའང་། ཕོ་ནི་འདས་དང་ཞེས་སོགས་ཀྱི་དང་སྒྲའི་
ནུས་པས་བྱེད་པ་པོ་གཞན་དང་འབྲེལ་བའི་བྱ་འགྱུར་རམ་བྱ་ལས་མ་འོངས་པ་ལ་
འཇུག་པའི་ཤུགས་ལ་སྐུལ་ཚིག་གི་འཇུག་པ་བསྟན་པར་སྣང་བས་དེ་སྐད་ཅེས་བྱའོ།
དེ་བཞིན་དུ་སྒྲའི་བསྟན་བཅོས་ཐོག་མར་རྩོམ་པ་པོ་ཐོན་མི་རང་ཉིད་ཀྱིས་བསྟན་བྱའི་
ཚིག་དོན་ལ་དངོས་ཤུགས་གང་དུ་གོ་བ་ཆེས་ཟབ་ཅིང་རྟོགས་དཀའ་བར་འགྱུར་བས།
དཔྱོད་ལྡན་གྱི་མཁས་དབང་རང་རང་གི་གཟིགས་ཚུལ་དང་རྟོག་སྣང་མི་འདྲ་བ་ཅི་
རིགས་སུ་འབྱུང་བའི་དབང་གིསབརྩམས་པའི་བསྟན་བཅོས་ཀྱང་དུ་མ་སྣང་ཞིང་།
དེ་དག་ཏུ་གདུལ་བྱ་རང་ངོར་འཚམས་པའི་ཟབ་ནན་དང་རྒྱས་སྤྲོས་མཛད་དེ་ལེགས་
པར་གསུངས་སོ། དེ་ཡང་གསེར་ཏོག་མཆན་འགྲེལ་ངོ་མཚར་འཕྲུལ་གྱི་ལྡེ་མིག་
ལས། ཕོ་ནི་འདས་གཞན་བསྒྲུབ་མ་འོངས། །མ་ནིང་གཉིས་ཀ་ད་མ་འོངས། །མོ་
ནི་བདག་གཞན་ད་མ་འོངས། ཞེས་པ་ལྟ་བུར་བཀོད་པ་དག་གིས་རྩ་བའི་ཚིག་སྦྱོར་
ལ་བཟོ་བཅོས་བརྒྱབ་པ་མ་ཡིན་ཏེ། དེ་ནི་གདུལ་བྱའི་བློ་དང་འཚམས་པར་གོ་སླ་
བའི་ཆེད་དུ་གསུངས་པ་ཡིན་ནོ། དེ་ཡང་ཡིན་ཏེ་ཕོ་ནི་འདས་གཞན་བསྒྲུབ་མ་འོངས།
ཞེས་པ་ལྟ་བུར་མཚོན་ན་སྔོན་འཇུག་གི་ཕོ་ཡིག་ནི་དུས་འདས་པ་དང་། དངོས་པོ་
བདག་གཞན་གཉིས་ལས་གཞན་བྱེད་པ་པོ་གཞན་དང་དངོས་སུ་འབྲེལ་བའི་ཡུལ་
174
，



བདག་གཞན་དང་དུས་གསུམ་གྱི་སྐོར།
དང་བྱ་བ་བསྒྲུབ་པའི་ཕྱིར་དུ་འཇུག་པ་རྩ་བ་ལྟར་ཚིག་ཟུར་ལ་དངོས་སུ་གསལ་མོད།
དེའི་ཤུགས་ལ་དུས་མ་འོངས་པར་འཇུག་པའང་མང་སྟེ། དཔེར་ན། སྨན་སོགས་
བསྐུ་བར་བྱ། རྗེ་དང་ལས་སྣེ་སོགས་བསྐོ་བྱ། བློ་དང་རིག་པ་སོགས་བསྒྲིབ་བྱ།
རྩྭ་སོགས་བརྔ་བྱ། རུ་མཚོན་སོགས་བསྙལ་བར་བྱ། ལྟ་བུ་བགྲང་གིས་མི་ལང་
བ་ཡོད་པས་སོ། དེ་དག་ཀྱང་དུས་གསུམ་ལས་མ་འོངས་པ་སྟོན་པ་ཤ་སྟག་ཡིན་
པས་མ་འོངས་པའི་འཇུག་པ་འདིར་ཚིག་ཟུར་ལ་དངོས་སུ་མི་གསལ་བ་རྣམས་གོ་
བར་སླ་བའི་ཆེད་དུ་སྦྱར་བ་ཡིན་པས་འདི་ནི་གསུབ་ཏུ་མེད་པའི་ཐབས་ལམ་ཟབ་མོ་
སྟེ། བསྒྲུབ་མ་འོངས་ཞེས་བརྗོད་པའི་ཚིག་གིས་དུས་མ་འོངས་པར་འཇུག་པ་གསལ་
བར་སྣང་སྟེ། རིག་པའི་སྒོ་མོ་ཡངས་པའི་རྣམ་དཔྱོད་ཀྱི་རྩལ་བཏོན་པ་འདི་ན་མངོན།
གཞན་ཡང་བདག་གཞན་བྱེད་པོ་གཞན་དང་འབྲེལ་མ་འབྲེལ། བྱ་བྱེད་ཐ་
དད་དང་ཐ་མི་དད་དང་། བྱ་བྱེད་ལས་གསུམ་སོགས་ཀྱི་དབྱེ་བ་དང་གོ་དོན་བཅས་
འགྲེལ་བཤད་ཕལ་ཆེ་བ་མཐུན་ཞིང་། དེ་ལ་འདིར་ཅུང་ཙམ་སྤྲོ་ན་བྱེད་པ་པོ་དང་
བྱེད་པ་གཉིས་ལ་བདག་ཅེས་བྱ་སྟེ། གང་ལ་བྱ་བ་བྱེད་པའི་ཡུལ་དེའི་སྟེང་དུ་བྱ་
བ་བྱེད་པ་པོ་གང་ཟག་དང་བགྱིད་བྱེད་ཀྱི་དངོས་པོ་གཉིས་ལ་བདག་དང་། འདི་
ལ་གཙོ་ཕལ་གྱི་དབྱེ་བའང་བཤད་དུ་ཡོད་དེ། བྱེད་པོ་སེམས་ལྡན་གྱི་གང་ཟག་གང་
ཡིན་པ་དེ་ནི་བྱེད་པོ་གཙོ་བོ་དང་། དེའི་བགྱིད་བྱེད་སེམས་མེད་ཀྱི་དངོས་པོ་དེ་ལ་
ནི་བྱེད་པོ་ཕལ་བ་ཞེས་འདོད་དོ། འདི་ལ་རྣམ་གསལ་གྱི་དཔེ་བརྗོད་ཙམ་འགོད་
ན། རི་མོ་བས་པིར་གྱིས་རི་མོ་བྲིས་ཞེས་པ་ལྟ་བུར་མཚོན་ན། རི་མོ་བ་སེམས་
ལྡན་གང་ཟག་བྱེད་པོ་གཙོ་བོ་དང་། པིར་ནི་འབྲི་བྱེད་ཀྱི་དངོས་པོ་བྱེད་པ་ཕལ་བ་
ཡིན་ནོ། ཅིའི་ཕྱིར་གཙོ་ཕལ་གྱི་ཁྱད་པར་འབྱེད་ཅེ་ན། འདི་ལྟར་རི་མོ་མཁན་
གྱིས་རི་མོ་བྲིས་པའི་ཚེ། རི་མོ་མཁན་སེམས་ལྡན་གང་ཟག་དེ་ཉིད་ཀྱི་སེམས་གཡོ་
འགུལ་དང་སྒྱུ་རྩལ་གྱི་རྣམ་པ་མི་འདྲ་བ་ཅི་རིགས་སུ་བྱུང་བ་དེས་ཕྱིའི་སེམས་མེད་
175



རྟགས་འཇུག་སྐོར།
པིར་གྱི་སྟེང་དུ་བབས་ཤིང་། པིར་གྱིས་རིམ་བཞིན་རི་མོའི་རྣམ་པ་གསལ་བར་བཏོན།
དེས་ན་ཐོག་མར་རི་མོ་མཁན་གྱིས་གང་བྱ་བའི་ཡུལ་གྱི་རི་མོ་དེའི་རྣམ་པ་གསལ་
བར་བཀོད་ཅིང་། རྗེས་སུ་པིར་གྱི་ཁ་ལོ་བསྒྱུར་དགོས་པས་གཙོ་བོ་བྱེད་པོ་གང་ཟག་
ལ་རག་ལས་སོ། སེམས་ལྡན་མེད་ན་སེམས་མེད་ཀྱི་དངོས་པོའི་གཡོ་འགུལ་གྱི་
རྣམ་པ་མི་འབྱུང་བ་ཀུན་གྱིས་དཔག་པར་ནུས་པས་སོ། དེ་བས་སེམས་ལྡན་གང་
ཟག་ལ་བྱེད་པོ་གཙོ་བོ་དང་། སེམས་མེད་ཀྱི་དངོས་པོ་ལ་བྱེད་པ་ཕལ་བ་ཞེས་བརྗོད་
དོ། ཡང་དེ་གཉིས་ཕན་ཚུན་ཡ་བྲལ་དུ་མི་རུང་སྟེ་འབྲི་མཁན་གང་ཟག་མེད་ན་པིར་
ཁོ་ནས་འབྲི་མི་ནུས། པིར་མེད་ན་རི་མོ་བ་ཁོ་ནས་འབྲི་བར་མི་ནུས་པས་མཚོན་
ནོ། གཞན་ཡང་བྱེད་པ་པོ་གཙོ་ཕལ་གྱི་ཁྱད་པར་སེམས་ལྡན་དང་སེམས་མེད་ཁོ་
ནའི་སྟེང་དུ་འབྱེད་དགོས་པ་ཡིན་ནམ་ཞེ་ན་མ་ཡིན་ཏེ། ཁྱབ་ཆེ་ཆུང་ངམ་ཁྱད་གཞི་
དང་ཁྱད་ཆོས་ཀྱི་སྒོ་ནས་གཙོ་ཕལ་གྱི་དབྱེ་བའང་འབྱེད་དུ་ཡོད་དེ། དཔེར་ན།
སྨྱུ་གུའི་རྩེ་མོས་ཡི་གེ་བྲིས། ཞེས་པ་ལྟ་བུར་མཚོན་ན། སྨྱུ་གུ་བྱེད་པོ་གཙོ་བོ་དང་།
དེའི་རྩེ་མོ་བྱེད་པ་ཕལ་བ་ཡིན་ཞེས་བཤད་ན་སྐྱོན་འབྱུང་ངམ། ཁོ་བོའི་འཆར་སྣང་
ལ་དེ་ཡང་མི་སྲིད་པ་མིན་ནམ་སྙམ་མོ། སྨྱུ་གུས་བྱ་བའི་ཡུལ་ཡི་གེའི་སྟེང་གི་བྱ་
བ་ཞིག་བགྱིད་པའི་ཚེ། དེའི་བྱེད་པ་རྩེ་མོས་འབྲི་བར་བྱ་བ་ནི་བྱེད་པ་ཕལ་བ་ཡིན་
པར་བསྙོན་དུ་མེད་དམ་སྙམ། འདི་ལྟར་གཞི་གང་ཟག་གི་སྟེང་དུ་ཁྱད་གཞི་གང་
ཟག་དང་དེའི་ཁྱད་ཆོས་དགེ་སྡིག་སོགས་གང་གིས་བྱ་བ་བྱས་པའི་ཚེ། གང་ཟག་
བྱེད་པོ་གཙོ་བོ་དང་དགེ་སྡིག་སོགས་བྱེད་པ་ཕལ་བ་ཡིན་པ་དང་། དེ་མཚུངས་ཡན་
ལག་ཅན་གང་ཟག་དང་དེའི་ལག་པ་དང་དེའི་ཡན་ལག་སོར་མོ་སོགས་ཀྱིས་བྱ་བ་
བྱས་ཚེ་ལག་པ་བྱེད་པོ་གཙོ་བོ་དང༌། སོར་མོ་བྱེད་པ་ཕལ་བ་ཡིན་ཞེས་བཤད་ན་
གཞུང་དོན་ལ་མི་འགལ་བར་སྙམ་སྟེ། དེ་བས་བྱེད་པོ་གཙོ་ཕལ་གྱི་ཁྱད་པར་སེམས་
ལྡན་དང་སེམས་མེད་ཁོ་ནས་དབྱེ་བ་མ་ཡིན་པར་ལྟོས་ས་ལྟོས་འཇོག་གི་སྒོ་ནས་རིམ་
176



W
wwwwwwwwww
མས་
，
--
-
-
བདག་གཞན་དང་དུས་གསུམ་གྱི་སྐོར།
བཞིན་གང་ཞིག་བྱེད་པོ་དང་བྱེད་པ་ཀུན་ལ་ཁྱབ་པར་སྣང་ངོ༌། །
གཞན་ཡང་བྱ་བའི་ཡུལ་གཞན་ལ་བྱ་བའི་ལས་དང་བྱེད་པའི་ལས་གཉིས་
སོ། བྱེད་པོ་གང་གིས་བྱ་བ་བྱས་པའི་ཡུལ་དེ་ལ་གཞན་ཞེས་བྱ་སྟེ། གཞན་བྱ་
བའི་ཡུལ་གྱི་སྟེང་དུ་བྱ་བའི་ལས་དང་བྱེད་པའི་ལས་ཀྱི་དབྱེ་བ་བསྟན་པ་ནི། དེ་
ཡང་བྱ་བའི་ལས་ཀྱིས་བྱ་ཡུལ་རང་གི་སྟེང་དུ་བྱེད་པོ་དང་མ་འབྲེལ་བའི་བྱ་བ་གང་
ཞིག་རང་ཆས་སུ་ཡོད་པ་ཉིད་བསྟན་པ་དང་གཅིག ཡང་བྱེད་པོ་དང་འབྲེལ་ཞིང་
བྱ་བའི་ཡུལ་གཞན་གྱི་སྟེང་གི་བྱ་བ་ཡོད་པར་བསྟན་པ་དང་གཉིས་སོ། དང་པོ་བྱ་
བའི་ཡུལ་གྱི་སྟེང་གི་བྱ་བ་ཉིད་བྱེད་པོ་དང་མ་འབྲེལ་ཞིང་རང་ཆས་སུ་ཡོད་པ་དེ་
དཔེར་ན། ལྕགས་གསེར་དུ་འགྱུར་ཞེས་པ་ལྟ་བུར་མཚོན་ན། བྱ་བའི་ཡུལ་ལྕགས་
ཀྱི་སྟེང་གི་བྱ་བ་གསེར་དུ་འགྱུར་ཞེས་པ་ལྟ་བུ་བྱེད་པོ་གང་གིས་བྱས་པ་མ་ཡིན་ཞིང་
བྱ་བའི་ཡུལ་ཁོ་ནའི་སྟེང་གི་ལས་ཙམ་དུ་ཟད་དོ། གཉིས་པ་བྱེད་པོ་དང་འབྲེལ་བའི་
བྱ་ཡུལ་གཞན་གྱི་སྟེང་གི་བྱ་བ་སྟེ་དཔེར་ན། ལྕགས་གསེར་དུ་བསྒྱུར་ཞེས་པ་ལྟ་
བུར་གཞལ་ན། བྱ་ཡུལ་ལྕགས་ཀྱི་སྟེང་གི་བྱ་བ་གསེར་དུ་བསྒྱུར། ཞེས་པ་ལྟ་བུ་
བྱེད་པོ་གང་གིས་བྱ་བ་ཆེད་དུ་བྱས་པ་ཡིན་པས། བྱ་ཡུལ་ཁོ་ནའི་སྟེང་གི་ལས་མ་
ཡིན་པར་བསྒྱུར་ཞེས་པའི་ཚིག་གིས་ཀྱང་རྟོགས་པར་ནུས་པས་སོ། དེས་ན་བྱ་ཡུལ་
གཞན་གྱི་སྟེང་གི་བྱེད་པའི་ལས་ལ་ནི་བྱེད་པོ་དང་འབྲེལ་བའི་ལས་ཁོ་ན་ལས། བྱེད་
པོ་དང་མ་འབྲེལ་བར་བྱ་བའི་ཡུལ་གྱི་སྟེང་དུ་བྱེད་པའི་ལས་མེད་པར་མ་ཟད་ཐ་སྙད་
ཀྱང་སྦྱོར་མི་རུང་བའི་ཕྱིར་རོ། དེ་ཡང་ཡིན་ཏེ་བྱེད་པོ་དང་མ་འབྲེལ་བར་བྱེད་
པའི་ལས་ཞེས་བྱ་བའང་མི་འབྱུང་སྟེ། བྱེད་པོ་མེད་ན་བྱེད་པའི་ལས་ཀྱང་མེད་པའི་
ཕྱིར་ཏེ། དེ་གཉིས་ཡུལ་དུས་རང་བཞིན་སོགས་གང་ལ་ལྟོས་ཀྱང་གྲུབ་དུས་རྫས་
གཅིག་ཡིན་པའི་ཕྱིར། དེ་བས་རང་གི་བྱེད་ལས་དང་མི་ལྡན་པའི་ཆོས་མེད་པ་བཞིན་
དུ་རང་གི་བྱེད་ལས་མེད་པའི་ཆོས་ཀྱང་མེད་དགོས་སོ། དེ་བཞིན་རང་གི་བྱེད་ལས་
177



，
，-
-
-
རྟགས་འཇུག་སྐོར། །
དང་མ་འབྲེལ་བའི་ཆོས་མེད་པར་བརྟེན་བྱེད་པའི་ལས་ཡིན་ལ་བྱེད་པོ་དང་མ་འབྲེལ་
བ་མེད་པའི་གནད་ཀྱང་འདི་ལས་གྲོལ། དེ་དག་གི་རྒྱུ་མཚན་ལ་བརྟེན་ནས་བྱ་བའི་
ཡུལ་གཞན་གྱི་སྟེང་གི་བྱེད་ལས་ཡིན་ན་བྱེད་པོ་དང་མ་འབྲེལ་བའི་ལས་ཡིན་པས་
ཁྱབ་བོ། དེ་ཡང་བྱེད་པོ་གཞན་དང་འབྲེལ་མ་འབྲེལ་བྱ་བ་ཡང་བྱ་ཡུལ་དངོས་པོ་
གང་ཞིག་གི་སྟེང་གི་ལས་དེ་བྱེད་པོ་གཞན་ཕ་རོལ་བས་དངོས་སུ་བསྒྲུབ་པར་བྱེད་
པ་ལ་བྱེད་པོ་གཞན་དང་དངོས་སུ་འབྲེལ་བ་དང་། བྱ་ཡུལ་དངོས་པོ་གང་ཞིག་ལ་
དེའི་སྟེང་གི་ལས་དེ་བྱེད་པོ་གཞན་ཕ་རོལ་བ་དངོས་སུ་མེད་པར་རང་སྟོབས་ཀྱི་ངོ་
བོའི་དབང་གིས་འགྲུབ་པར་འགྱུར་བ་ཞིག་ལ་བྱེད་པོ་གཞན་དང་མ་འབྲེལ་བའི་ལས་
ཞེས་བྱ་སྟེ། དེ་ལྟར་སི་ཏུའི་འགྲེལ་ཆེན་དུ། འདིར་བྱེད་པོ་གཞན་དང་དངོས་སུ་
འབྲེལ་མ་འབྲེལ་ཞེས་སྨོས་པ་ནི། དངོས་པོ་གང་ཞིག་ལ་ལས་གང་ཞིག་བྱེད་པོ་གཞན་
གྱིས་དངོས་སུ་སྒྲུབ་པར་བྱེད་པ་དེ་ནི་བྱེད་པོ་གཞན་དང་དངོས་སུ་འབྲེལ་བའི་ལས་
ཏེ། དཔེར་ན། ལྕགས་གསེར་དུ་བསྒྱུར། ལྟ་བུའོ། དངོས་པོ་གང་ཞིག་ལ་ལས་
གང་ཞིག་བྱེད་པོ་གཞན་མེད་པར་རང་གི་ངང་གིས་འགྲུབ་པར་སྣང་བ་འདི་ནི་བྱེད་
པོ་གཞན་དང་དངོས་སུ་མ་འབྲེལ་བའི་ལས་ཏེ། དཔེར་ན་ལྕགས་གསེར་དུ་གྱུར་
ཟིན་ལྟ་བུའོ། ཞེས་གསུངས་པ་ལྟར། བྱ་ཡུལ་དངོས་པོ་དེའི་སྟེང་གི་ལས་ལ་བྱ་
ལས་དང་བྱེད་ལས་གཉིས་སུ་སྣང་བ་ཡང་། བྱེད་པོ་གཞན་གྱིས་མ་བསྒྲུབ་པར་
བྱ་ཡུལ་གྱི་དངོས་པོ་དེ་ལ་བྱེད་པའི་ལས་ཞེས་བྱ་བ་མི་འབྱུང་སྟེ། བྱེད་པའི་ལས་
ལ་ནི་བྱེད་པོ་གཞན་དང་མ་འབྲེལ་བ་མེད་པས་སོ། དངོས་པོ་གང་ཡང་རུང་བའི་
སྟེང་དུ་བྱ་བའི་ལས་ལ་བྱེད་པོ་དང་འབྲེལ་བའི་སྒྲུབ་པ་དང་། བྱེད་པོ་དང་མ་འབྲེལ་
ཞིང་རང་གི་ངང་གིས་གྲུབ་པ་གཉིས་སུ་དབྱེ་བ་ནི་ཁོ་བོའི་མཐོང་སྣང་ཙམ་མོ། མཐའ་
གཅིག་ཏུ་བདེན་པར་མི་གཟུང་ངོ། དེ་ཡང་རྣམ་པ་གཅིག་ཏུ་ན་དེ་ལྟར་མི་སྲིད་པ་
མེད་དམ་སྙམ་སྟེ། གོང་སྨྲས་བཞིན་བྱེད་པོ་དང་མ་འབྲེལ་ཚེ་བྱེད་པའི་ལས་འགྲུབ་
178



བདག་གཞན་དང་དུས་གསུམ་གྱི་སྐོར།
པར་མི་འགྱུར་ཏེ། སྤྱིར་དངོས་པོ་གང་དང་ལས་གང་ཞིག་ལ་བྱ་བའི་ལས་དང་བྱེད་
པའི་ལས་གཉིས་སུ་འདོད་ཅིང་། བྱ་བའི་ལས་ལ་ནི་བྱེད་པོ་དང་འབྲེལ་མ་འབྲེལ་
གཉིས་སུ་ཡོད་དེ། གཞན་ཡུལ་དངོས་པོའི་སྟེང་གི་བྱེད་པའི་ལས་ནི་གཏན་མེད་
པ་མ་ཡིན་ཏེ། འོ་ན་ཅི་ཡིན་ཞེ་ན་དེའི་སྟེང་དུ་བྱེད་པོ་གཞན་ཕ་རོལ་པོ་དང་མ་འབྲེལ་
བའི་བྱེད་པའི་ལས་ཞེས་བྱ་བ་མེད་པའི་དོན་ནོ། ཞིབ་མོའི་བློ་ཡིས་བསམས་ན་ད་
དུང་ཕྲ་རགས་ཀྱི་ཁྱད་པར་དེ་བས་ཀྱང་མང་མོད། འོན་ཀྱང་ཡུན་འགྱངས་རིང་
བའི་ཁོམ་ལོང་དང་བྲལ་ཏེ་རྒྱས་སྤྲོས་མི་བྱའོ།
དེ་ལ་འདིར་བྱ་བྱེད་ཐ་དད་དང་ཐ་མི་དད་ཀྱི་ཁྱད་པར་བཤད་པ་ལ། སི་
ཏུས་དེ་མ་ཤེས་ན་བྱེད་པོ་དང་བྱ་བ་ཐ་དད་པ་དང་ཐ་མི་དད་པའི་ལས་ཀྱི་ཚིག་སོ་
སོར་ངོས་མི་ཟིན་ཅིང་། དེ་མ་ཟིན་པས་འདིར་བསྟན་བདག་གཞན་གྱི་ཐ་སྙད་གང་
ལ་འཇུག་པ་ཚུལ་བཞིན་མ་རྟོགས་པར་ལོང་བའི་འཁར་བ་བཞིན་གར་འཛུགས་མེད་
པའི་ཅལ་ཅོལ་མང་པོ་བྱུང་བར་སྣང་ངོ༌། ཞེས་གསུངས་པ་ལྟར། བདག་གཞན་
གྱི་ཐ་སྙད་ཡུལ་གང་ལ་འཇུག་པའི་ཚུལ་འཆད་པ་ལ་མེད་དུ་མི་རུང་བ་མ་འདྲེས་
གསལ་བར་ཕྱེ་བའི་བྱ་བྱེད་ཐ་དད་དང་ཐ་མི་དད་པའི་ལས་ཚིག་རྣམ་བཞག་འདིར་
ཅུང་ཙམ་སྨྲས་པ། དེ་ཡང་སྤྱིར་བྱ་བ་གང་འགྲུབ་བཞིན་པའི་སྐབས་བྱེད་པོ་དངོས་
སུ་མི་སྣང་བའམ། ཡང་ན་བྱེད་པོ་དང་ལས་ཀྱི་ངོ་བོ་གཉིས་སོ་སོར་འབྱེད་རྒྱུ་མེད་
པ་ཞིག་ལ་བྱ་བྱེད་ཐ་མི་དད་པ་ཟེར། དེ་བས་འདི་ལ་བདག་གཞན་གྱི་དབྱེ་བ་འབྱེད་
དུ་མི་རུང་སྟེ། བདག་གིས་མ་ངེས་པའི་ཕྱིར་རོ། དེས་ན་བདག་གཞན་གྱི་དབྱེ་
བ་བྱ་བྱེད་ཐ་མི་དད་པར་མི་འབྱུང་བའི་ཕྱིར་ཏེ། བྱ་བྱེད་ཐ་མི་དད་པ་རྣམས་བདག་
གཞན་གྱི་དབྱེ་བས་མ་ཁྱབ་པར་དུས་གསུམ་གྱི་དབྱེ་བ་བསྟན་པའི་དགོས་པའང་དེ་
ཡིན་ཏེ། བདག་གཞན་གྱི་དབྱེ་བས་མ་ཁྱབ་པའི་ཚིག་ཐ་མི་དད་པ་རྣམས་བསྡུ་བའི་
ཆེད་དུ་ཡིན་པོས་དུས་གསུམ་གྱི་དབྱེ་བས་ནི་བྱ་བྱེད་ལས་གསུམ་དང་འབྲེལ་བའི་
179



རྟགས་འཇུག་སྐོར།
ངག་གི་སྦྱོར་བ་ཀུན་ལ་ཁྱབ་ཅིང་། དེའི་ཁོངས་སུ་མ་འདུས་པའི་ཡི་གེ་ཡིན་ན་མིང་
རྐྱང་ཁོ་ན་ཡིན་པས་ཁྱབ། མིང་རྐྱང་ཁོ་ན་ཡིན་ཚེ་ལས་ཚིག་གི་སྦྱོར་བ་གཏན་མ་
འབྲེལ་བས་ཁྱབ་པ་གྲུབ་པ་འདོད་པར་མངོན་ནོ།
འོན་ཀྱང་འདི་ལ་དཔྱད་པར་བྱ་བ་ཞིག་ཡོད་དེ། དུས་གསུམ་གྱི་དབྱེ་བས་
ནི་བདག་གཞན་གྱིས་མ་བསྡུས་པའི་ལས་ཚིག་དང་འབྲེལ་བའི་ངག་གི་སྦྱོར་བ་ཐམས་
ཅད་ལ་ཁྱད་མེད་ཀྱིས་ཁྱབ་པ་ནི། བརྡ་སྤྲོད་སྨྲ་བ་ཀུན་གྱིས་མགྲིན་གཅིག་ཏུ་བཞེད་
ཅིང་། དེས་ན་བྱ་ཚིག་དང་བྱེད་ཚིག་བྱས་ཚིག་གསུམ་ཡི་གེ་མི་འདྲ་བ་སོ་སོའི་སྟེང་
ནས་དུས་གསུམ་འཇོག་དགོས་པར་འགྱུར་རོ། འོ་ན་ཅི་ཞེ་ན་བྱ་ཚིག་གཅིག་པུའི་
སྟེང་དུ་དུས་གསུམ་ཀ་འཇོག་ཏུ་རུང་ངམ་ཡང་ན་དེའི་སྟེང་དུ་དུས་མ་འོངས་པ་ཁོ་
ན་ལས་གཞན་དུས་ད་ལྟ་བ་དང་འདས་པ་གཉིས་མི་འཇོག་པ་གང་ཡིན་འདི་ནི་དཔྱད་
པར་བྱ་བའི་གཞི་གཅིག་ཏུ་སྣང་། དེ་ཡང་བྱ་བྱེད་ཀྱི་ཚིག་གང་ཡང་རུང་བ་གཅིག་
གི་སྟེང་ནས་དུས་གསུམ་གྱི་དབྱེ་བ་འབྱེད་ན་ནི། དཔེར་ན། ཤིང་གཅོད་པར་བྱེད་
ལྟ་བུར་མཚོན་ན་ཤིང་མཁན་གྱིས་སྟ་རེས་ཤིང་གཅོད་པར་བྱེད་པའི་ལས་ཀྱི་གནས་
སྐབས་དེ་ན་དུས་གསུམ་ཀ་དབྱེ་དགོས་མོད། འོན་ཀྱང་ཇི་ལྟར་དབྱེ་ན། སྤྱིར་
ཤིང་མཁན་གྱིས་ཤིང་གཅོད་པར་བྱེད་ལྟ་བུ་ནི་དུས་ད་ལྟ་བ་དང་དེ་ཉིད་ཀྱི་ཆ་ནས་
སོ་སོར་བསལ་བའི་ཆ་ནས་དུས་གསུམ་གྱི་དབྱེ་བ་འབྱེད་དགོས་ཤིང་། དཔེར་ན་
ལག་པས་རྩོལ་བ་བསྐྱེད་ནས་སྟ་རེ་ཤིང་སྟེང་དུ་བརྒྱབ་པའི་སྐད་ཅིག་དེ་ལ་ཤིང་གཅོད་
པའི་བྱ་བ་སྟེ་བྱེད་པོ་ལ་ཡོད་པའི་བྱ་བའམ་བྱེད་པའི་ལས་ཞེས་བྱ་ཞིང་། དེའི་ད་
ལྟ་བའི་དུས་ཀྱི་སྐད་ཅིག་ཕྱི་མ་མ་འོངས་པ་དང་། དཔེར་ན་སྟ་རེ་ཤིང་ཐོག་ཏུ་མ་
བརྒྱབ་པའི་སྔ་རོལ་ལག་པས་རྩོལ་བ་བསྐྱེད་ནས་སྟ་རེ་གནམ་ལ་འཕྱར་བའི་གནས་
སྐབས་ལྟ་བུ་དང་། སྟ་རེ་ཤིང་ཐོག་ཏུ་སྣུན་བཞིན་པའི་སྐད་ཅིག་ལ་དུས་ཀྱི་དུས་
ད་ལྟ་བ་དང་། སྟ་རེ་ཤིང་སྟེང་དུ་བརྒྱབས་ཟིན་ཅིང་ཡུལ་ཤིང་སྟེང་དུ་བྱ་བ་མ་བརྩམས་
180



བདག་གཞན་དང་དུས་གསུམ་གྱི་སྐོར།
པའི་བར་ལ་དུས་འདས་པ་ཞེས་བྱའོ། དེས་གཞན་དུས་གསུམ་གྱི་དབྱེ་བ་ཀུན་ལ་
ཁྱབ་པར་འདོད་པ་དེ་ནི་ཁོ་བོའི་རྣམ་རྟོག་གི་སྤྲོས་པ་ཙམ་ལས་མཐའ་གཅིག་ཏུ་བདེན་
པར་གཟུང་བར་མི་བྱའོ། འོན་ཀྱང་བྱ་བ་བྱེད་པའི་དུས་ཀྱི་སྟེང་གི་འདས་མ་འོངས་
ད་ལྟ་གསུམ་སོ་སོར་འབྱེད་པ་ནི་དེང་དུས་ཀྱི་མཁས་པའི་རྣམ་དཔྱོད་རྩེན་པའི་དོར་
ཞི་གདོང་དྲུག་གིས་ཀྱང་བཞེད་ཅིང་། དེ་བས་ཀྱང་ཚད་རི་འདི་འདྲའི་རྣམ་བཞག་
གཏན་མེད་པ་ནི་མ་ཡིན་ཏེ། གསེར་ཏོག་བློ་བཟང་རྒྱ་མཚོས་ཀྱང་། དཔེར་ན་
སེམས་ཅན་ནི་ལས། འདུལ་བ་ནི་བྱེད་པ་ད་ལྟ་བ་དང་། བཏུལ་པ་ནི་བྱས་ཟིན་
འདས་པ། གདུལ་བར་བྱ་བ་ནི་བྱ་ལས་མ་འོངས་པ་ཞེས་བྱ་ཞིང་། སེམས་ཅན་
དེ་གདུལ་བའི་བྱ་བས་སླར་འདུལ་དགོས་པ་ནི་དུས་ཀྱི་དུས་མ་འོངས་པ་དང་། འདུལ་
བཞིན་པ་ནི་དུས་ཀྱི་དུས་ད་ལྟ་བ་དང་། བཏུལ་ཟིན་པ་ནི་དུས་ཀྱི་དུས་འདས་པའི་
དོན་ཡིན་པར་གོ་དགོས་སོ། ཞེས་གསུངས་པ་ནི་རྣམ་དཔྱོད་ཀྱི་རྩལ་ལས་བཏོན་
པའི་མཁས་པ་དག་གི་གསུང་དུ་སྣང་ངོ༌། །
དེའི་ཞར་ལ་བྱ་བྱེད་ལས་གསུམ་སོ་སོར་ངོས་འཛིན་ཚུལ་ལའང་དཔྱད་པར་
བྱ་བ་འདི་ཡོད་དེ། བྱ་བྱེད་ལས་གསུམ་ཞེས་པའི་བྱ་ནི་བྱ་བ་དང་། བྱེད་ནི་བྱེད་
པོ་དང་བྱེད་པ་གཉིས་ཀྱི་དོན་དང་། ལས་ནི་གང་བྱ་བའི་ལྟོས་གཞིའམ་བྱ་ཡུལ་
གྱི་དོན་ལ་གོ་དགོས་པ་འདི་དང་། པྲ་ཏི་རིན་ཆེན་དོན་གྲུབ་ཀྱིས་གསུངས་པའི་བྱ་
བ་བསྒྲུབ་པའི་ཡུལ་ལ་ནི། ལས་ཀྱི་དངོས་པོ་ཞེས་པར་བརྗོད་ཅེས་གསུངས་པ་གཉིས་
དོན་གཅིག་ཏུ་བཞེད་ཅིང་། འོ་ན་དབྱངས་ཅན་གྲུབ་པའི་རྡོ་རྗེས་རྣམ་དབྱེ་གཉིས་
པའི་སྐབས་ཀྱི་ལས་དང་བྱ་ཡུལ་དོན་གཅིག་སྟེ། ཞེས་གསུངས་པའི་སྐབས་ནས་
བསྟན་པའི་བྱ་ཡུལ་གཉིས་ལ་ཁྱད་པར་ཡོད་དམ་མེད། འདི་ནི་དཔྱད་པའི་གཞི་
གཅིག་གོ འདིར་དོགས་པ་ཅུང་ཙམ་སྤྲོས་ན་རྣམ་པ་གཅིག་ཏུ་དེ་གཉིས་འདྲ་བར་
སྣང་ཞིང་། དཔེར་ན། སློབ་ཁང་དུ་འགྲོ་ཞེས་པ་དང་། ཤིང་གཅོད་ཅེས་པ་ལྟ་
་
181



རྟགས་འཇུག་སྐོར།
བུ་གཉིས་ཀྱི་བྱ་ཡུལ་ངོས་འཛིན་སྟངས་ཀྱི་སྒོ་ནས་ཁྱད་པར་ལྷག་མ་མཆིས། སློབ་
ཁང་བྱ་བའི་ཡུལ་ཡིན་པ་དང་ཤིང་བྱ་བའི་ཡུལ་ཡིན་པ་འཇུག་ཚུལ་གྱི་ཁྱད་པར་མ་
གཏོགས་དོན་ལ་ཁྱད་པར་ཅུང་ཙམ་ཡང་མེད་དེ། ཡུལ་དེ་ལ་ཡོད་པའི་བྱ་བ་ནི་
འགྲོ་བ་དང་གཅོད་པ་གཉིས་བྱེད་པོ་གཞན་དངོས་སུ་ཡོད་མེད་ཙམ་ལས་དོན་ལ་
གཅིག་ཏུ་སྣང་སྟེ། འདིར་བྱ་བའི་ཡུལ་ལ་འཇུག་ཚུལ་སྒོ་ནས་ཁྱད་པར་ཆེ་སྟེ། དེ་
ཡང་རྣམ་དབྱེ་གཉིས་པའི་བྱ་ཡུལ་གྱི་སྟེང་གི་བྱ་བ་བྱས་པ་མ་ཡིན་པར་ཡུལ་དེར་
བྱས་པའི་བྱ་བ་ཙམ་ལས། བདག་གཞན་གྱིས་བསྡུས་པའི་བྱ་བའི་ཡུལ་ལ་ནི་ཡུལ་
རང་གི་སྟེང་གི་བྱ་བ་ཡོད་པ་ཉིད་བསྒྲུབ་པ་ཡིན་པས་དེ་གཉིས་འཇུག་ཚུལ་གྱི་དབང་
གིས་མི་འདྲ་བ་ཙམ་ལས། དོན་ལ་མི་འདྲ་བ་མེད་སྙམ་མོ། སྤྱིར་ལས་ལ་བྱ་ལས་
དང་བྱེད་ལས་གཉིས་སོ་སོ་ནས་འབྱེད་ཅིང་དེ་གཉིས་གང་རུང་ཡིན་ན་བྱ་ཡུལ་གྱི་
སྟེང་གི་ལས་ཡིན་པས་ཁྱབ། དེའི་སྟེང་གི་བྱེད་པའི་ལས་ཡིན་ན། བྱེད་པོ་གཞན་
དང་དངོས་འབྲེལ་ཡིན་པས་ཁྱབ་ཀྱང་། བྱ་བའི་ལས་ཀྱིས་མ་ངེས་པའི་ཕྱིར། ཞེས་
པ་ལྟ་བུ་ལས་ཞིབ་མོའི་བློ་ཡིས་དཔྱད་ན་དེ་བས་ཀྱང་ཞིབ་ཆ་སྣང་ཡང་ཚིག་གི་སྤྲོས་
པ་མང་བས་འདིར་མ་བྲིས་སོ།
དེ་ཡང་ལེགས་བཤད་མཁས་པའི་ངག་ཕྲེང་དོ་ཤལ་གྱིས། །རབ་འཕྱང་
རིན་ཆེན་རིག་པའི་བང་མཛོད་ཡོངས་གང་བ། །ཕྲེང་རྒྱུས་མུ་ཏིག་ཀཱ་ལིའི་སྒོ་འཕར་
བརྒྱ་ཕྲག་ཕྱེ། །གནས་ལྔ་དབང་ཕྱུག་མཁས་པའི་ཁྲི་འཕང་འདི་ན་མཐོ། ཞེས་
པ་ནི་བར་སྐབས་ཀྱི་ཚིགས་སུ་བཅད་པའོ། །
འདིར་འབད་འགྲུས་པའི་སྤྱན་དཀྱས་རབ་དོག་པས། །བློ་ལྡན་དགྱེས་པའི་
དྲན་པ་གསོས་མིན་ཏེ། །འོན་ཀྱང་འོལ་ཚོད་ཆུང་བའི་གཏམ་དང་འབྲེལ། །ཅུང་
ཙམ་སྤྲོས་ལ་འགལ་མེད་ཀུན་མཐོལ་འཆགས།
182



རྟགས་འཇུག་གི་སྐོར།
རྟགས་འཇུག་གི་སྐོར་ཅུང་
ཙམ་གླེང་བ།
་་་
ཚུལ་ཁྲིམས་རྒྱ་མཚོ།
( གླིང་བ་རི་བོང་དགོན།)
，
་
༄༅། རྟགས་ཀྱི་འཇུག་པའི་རྩ་བ་ལས། མོ་ཡི་ཡི་གེ་མེད་པ་ན། །ཕོ་ཡིག་བརྗོད་
པ་མེད་པར་འགྱུར། །ཕོ་ཡིག་དེ་དག་རྣམས་ལ་ཡང་། །འཇུག་པར་བཅས་པ་
མེད་པར་ནི། ཞེས་པ་ནས། དོན་རྣམས་བརྗོད་པར་མི་འགྱུར་རོ། ཞེས་གསུངས་
པ་ནི་རྗེས་འཇུག་མོ་ཡིག་རྣམས་མ་ཞུགས་ན་གསལ་བྱེད་ཕོ་ཡིག་རྐྱང་བའི་ངག་གི་
བརྗོད་པ་མེད་པར་འགྱུར་ལ། ཕོ་ཡིག་གསལ་བྱེད་རྣམས་ལ་སྔོན་རྗེས་ཡང་གསུམ་
གྱི་འཇུག་པ་མེད་ན་ནི་ཡི་གེ་དུ་མ་འདུས་པའི་མིང་དང་མིང་དུ་མ་འདུས་པའི་ཚིག་
གཉིས་ཀྱི་བརྗོད་པ་གསལ་མི་ནུས་ཤིང་། དེ་ལྟ་བུའི་མིང་དང་ཚིག་གི་བརྗོད་པ་གསལ་
བ་མེད་ན་བརྗོད་བྱའི་དོན་རྣམས་སྟོན་མི་ནུས་པས་རྗེས་འཇུག་གི་འཇུག་པ་གལ་ཆེ་
བ་ཡིན་སྟབས་སྐབས་འདིར་ནན་གྱིས་གསུངས་པ་ལས་དོན་ལ་སུམ་ཅུ་པའི་རྩ་བ་
ལས། རྗེས་འཇུག་བཅུ་བོ་མ་ཞུགས་ན། །མིང་གཞན་སྦྱོར་བ་ཡོད་མི་སྲིད། ཅེས་
པ་ལས་དོན་གཞན་ལྷག་པོ་གང་ཡང་མེད་དོ། འགྲེལ་བྱེད་ལ་ལས་སྐབས་འདིའི་
མོ་ཡིག་ནི་ཨི་ཨུ་ཨེ་ཨོ་བཞི་ལ་ངོས་འཛིན་ལ། དེ་ལྟ་བུའི་དབྱངས་གང་རུང་མ་
ཞུགས་ན་བརྗོད་བྱ་ཡོངས་རྫོགས་སྟོན་མི་ནུས་ཞེས་གསུངས་པ་ནི་དངོས་ཤུགས་གང་
དུའང་མི་འབྱོར་ལ། དཔེར་ན་སློབ་དཔོན་ཆེན་པོ་ཐོན་མིས་ཆོས་རྒྱལ་སྲོང་བཙན་
183



རྟགས་འཇུག་སྐོར།
སྒམ་པོ་ལ་ཕུལ་བའི་ཡིག་ཕུད་ལས། །
ཞལ་རས་གསལ་ལ་རང་མདངས་གང་བ་བཟང་།།
གདམས་ངག་ཟབ་ལམ་མ་ཆད་ཐ་དད་རང་།།
ལས་ངན་བག་ཆགས་ཐམས་ཅད་བསལ་མཛད་པ།།
འཕགས་པ་མ་ཕམ་ཡང་དག་དམ་པ་ལགས།
ཞེས་དང་། རྗེ་ཐམས་ཅད་མཁྱེན་པས་མཛད་པའི་བྱ་དཀའི་སྒྲ་རྒྱན་ལས།
ཡང་དག་ལམ་ལ་རབ་གནས་པ། །ལས་ངན་བག་ཆགས་ཐམས་
ཅད་སྤངས། །གཞན་ཕན་ཐབས་མང་རབ་མངའ་བ། །དག་པ་
སར་གནས་འཇམ་དཔལ་དང་། །གཞན་ཕན་འཕགས་པ་ཐམས་
ཅད་ལ། །ལྷག་བསམ་དག་པས་རབ་འབད་ནས། །ཟབ་ལམ་མན་
ངག་དམ་པ་འཆད། །ལྷག་བསམ་དགའ་བས་མཉན་པར་འཚལ།
།ལས་ངན་བག་ཆགས་བསགས་པ་ལས། །མངལ་དང་གཞན་ཡང་
གནས་ངན་འགར། །རང་དབང་སྤངས་ནས་བཙལ་བ་དང་། །རྣམ་
མང་ན་ཚས་ཡང་ཡང་མནར། །རྒས་པས་ཡན་ལག་ཉམས་དམའ་
འདར། ། རྐང་ལག་ཞ་དང་མདངས་ངན་པ། །ཐམས་ཅད་ལས་
ངན་དབང་ལས་ལགས། །ལས་ངན་ཆགས་སྡང་མ་སྤངས་ན། །རང་
གཞན་ཐམས་ཅད་ལས་ངན་ལས། །ནམ་ཡང་ཐར་བར་དཀའ་བས་
ན། །ཆགས་སྡང་སྤངས་པར་འབད་རང་འཚལ།
ཞེས་དང༌། མཁས་དབང་ཚེ་ཏན་ཞབས་དྲུང་མཆོག་གི་བྱ་དཀའི་སྒྲ་རྒྱན་སོགས་
ཀྱིས་བརྗོད་བྱའི་དོན་མི་སྟོན་ནམ་ཅི། དེ་ལྟར་མ་ཡིན་པར་དབྱངས་ལྔ་འདོད་ཟེར་
ན། བོད་ཀྱི་ཡི་གེ་མཛད་པ་པོ་སློབ་དཔོན་ཐོན་མིའི་གསུང་ལས། ཨཱ་ལི་གསལ་
184



རྟགས་འཇུག་གི་སྐོར།
བྱེད་ཨི་སོགས་བཞི། །ཀཱ་ལི་སུམ་ཅུ་ཐམ་པའོ། ཞེས་གསུངས་པ་དང་དངོས་སུ་
ཆེས་འགལ་ལོ། དབྱངས་གང་རུང་མ་ཞུགས་ན་བརྗོད་མི་ཐུབ་ཟེར་བ་ནི་སཾསྐྲྀཏའི་
སྐད་ཀྱི་དཔེ་བོད་ལ་སྦྱར་ནས། གཡག་གི་རྭ་ཨུ་ཚུགས་ཀྱིས་རྟའི་མགོ་ལ་སྦྱར་བ་
རང་ཡིན་ནོ། ཞེས་རྒྱལ་སྲས་ངག་དབང་བློ་བཟང་ལེགས་བཤད་སྒྲོན་མེས་གསུངས་
སོ། ཡང་བོད་ཡིག་ལ་སྲོག་ཞུགས་མ་ཞུགས་ཀྱི་རྣམ་གཞག་མེད་དེ། སློབ་དཔོན་
ཆེན་པོས་བོད་ཀྱི་བརྡའི་གཞུང་ལ་སྲོག་ཏུ་འཇུག་པའི་དོན་དང་ཐ་སྙད་གཉིས་ཀ་སུམ་
རྟགས་གང་དུ་ཡང་མ་གསུངས་པ་དང་། ལེགས་སྦྱར་གྱི་སྒྲ་ལ་སྦྱང་བྱང་སོང་བ་
དག་གིས་བོད་བརྡའི་རྗེས་འཇུག་གི་འཇུག་ཚུལ་གྱི་ཡང་ཏིག་གམ་ནུས་པ་དེའི་ཚབ་
ལ་ལེགས་སྦྱར་ལྟར་སྲོག་ཞུགས་པ་དང་མ་ཞུགས་པར་མཐོང་གི་ཡོད་ལ། དེ་ནི་
རྗེས་འཇུག་སོགས་ཀྱི་ནུས་པ་ལས་ལྷག་པོ་གཞན་གང་ཡང་མེད་པ་ཡིན་ལ། དེ་ལྟར་
ཡིན་པའི་རྒྱུ་མཚན་ནི་ཐོན་མིའི་ཞལ་ལུང་ལས། དེ་ལྟར་ན་སློབ་དཔོན་ཐོན་མིས་
ཡི་གེ་བཟོ་སྐབས།
༡ བོད་ཡིག་གི་ཕྱི་མོ་ལེགས་སྦྱར་གྱི་ཡི་གེ་ཡིན་ཡང་བོད་མིའི་སྐད་ཀྱི་དབང་
གིས་དེ་གཉིས་ཆ་ཐམས་ཅད་ནས་འདྲ་མཚུངས་སུ་བཟོ་མི་ཐུབ་པ་དང་།
༢ བོད་ཀྱི་ཡི་གེར་འཕུལ་རྟེན་མགོ་འདོགས་ཀྱི་སྲོལ་བཏོད་པས་ལེགས་སྦྱར་
གྱི་ཡི་གེའི་རྣམ་གཞག་དང་ཁྱད་པར་ཆེས་ཆེར་བྱུང་བ་དང་།
༣ མིང་མཐར་རྗེས་འཇུག་བཅུ་བོ་གང་རུང་མ་ཞུགས་པར་མིང་དང་དོན་
གཞན་ལ་འཇུག་མི་སྲིད་པའི་རྣམ་གཞག་མཛད་པ་དང་།
༤ ཡིག་འབྲུ་རེ་རེ་བའམ་འཕུལ་རྟེན་མིང་གསུམ་སོ་སོར་མི་འདྲེས་བའི་
ཆེད་དུ་བར་ཚེག་གི་རྣམ་གཞག་གསར་བཟོས་མཛད་པ་སྟེ་རྒྱུ་མཚན་དེ་བཞིའི་སྒོ་
ནས་བོད་ཀྱི་ཡི་གེར་སྲོག་ཅན་སྲོག་མེད་ཀྱི་རྣམ་གཞག་མ་མཛད་པ་ཡིན་ནོ་ཞེས་
185



རྟགས་འཇུག་སྐོར།
གསུངས་སོ། འདི་དག་ནི་བོད་ཀྱི་སྒྲ་རིག་པའི་ཐུན་མོང་མ་ཡིན་པའི་ཁྱད་ཆོས་སོ།
སྐབས་འདིར་རྣམ་གླིང་བས། མོ་ཡི་ཡི་གེ་མེད་པ་ན། ཞེས་པ། འདིར་
རྗེས་འཇུག་མོ་ཡིག་ལ་རག་ལས་པ་སྟོན་པའི་ཕྱིར་མོའི་ཡི་གེ་མེད་པར་འགྱུར་བ་ན་
ཕོ་ཡིག་རྣམས་ལ་དོན་སྟོན་པའི་ངག་བརྗོད་པ་མེད་པར་འགྱུར་ལ། ཞེས་དང་། ཡང་
རྗེ་ཞྭ་ལུ་བས་ཀྱང་། ངག་ཏུ་གྲུབ་པ་ནི་རྗེས་འཇུག་མོ་ཡིག་ལ་རག་ལས་པ་ཉིད་
ཀྱི་ཕྱིར་མོའི་ཡི་གེ་མེད་པར་གྱུར་པ་ན་ཕོ་ཡིག་རྣམས་ལ་དོན་སྟོན་པའི་ངག་བརྗོད་
པ་མེད་པར་འགྱུར་ཞེས་གསུངས་པའི་ལེགས་བཤད་རྨད་དུ་བྱུང་བ་ལ་མ་དགོངས་
པར་དབྱངས་ལྔ་འདོད་པ་ནི་ཐོན་མིའི་དགོངས་པ་ཇི་བཞིན་རྙེད་པ་ཡིན་ནོ་ཞེས་ཨུ་
ཚུགས་ཀྱིས་བཙལ་བའི་མཆིང་བུ་རྙེད་པ་ལ་ངོ་མཚར་མེད་ལ། དེ་བས་སློབ་
དཔོན་ཆེན་པོས་དངོས་སུ་གསུངས་པའི་རྩ་བ་དེ་ཚད་མར་བཟུང་ན་ལེགས་ཆ་ཆེ་བར་
སེམས་སོ། །
ཅི་ཡང་མེད་པས་ཅི་ཡང་མི་ཤེས་པས།།
ཡིན་ལུགས་ཕུ་ཐག་ཆོད་པའི་མཁྱེན་རྩལ་མེད།།
གཏད་སོ་ཅི་ཡང་མེད་པའི་འཆལ་གཏམ་མིན།།
སློབ་དཔོན་ཆེན་པོའི་གསུང་གི་གནང་སྦྱིན་ཡིན།།
186



སྙན་ངག་ཅེས་པའི་མིང་དང་སྙན་ངག་གི་གོ་དོན་འཚོལ་བ།
སྙན་ངག་ཅེས་པའི་མིང་དང་སྙན་རྩོམ་གྱི་རྒྱུ་ཆ་ལས་
སྙན་ངག་གི་གོ་དོན་འཚོལ་བ། །
དཀོན་མཆོག་འཕེལ་རྒྱས།
(སྟག་ཚང་ལྷ་མོ་ཀིརྟི་དགོན།)
༄༅། དེང་དུས་བོད་ཀྱི་སྐད་ཡིག་ཐོག་འབྲི་གླེང་གི་ཁྱབ་གདལ་ཧ་ཅང་ཆེ་བའི་
མིང་ཡིག་སྙན་ངག་གམ་ཡང་ན་སྙན་དངགས་ཀྱང་འབྲི་བའི་མིང་འདིའི་སྐོར་དང་།
དྲང་འཁྱོག་ཅི་རིགས་ཀྱི་རྣམ་པའི་སྟེང་གི་རྩོམ་རིགས་སྤྱིའི་ཁྱབ་ཁོངས་སུ་གཏོགས་
པའི་སྙན་རྩོམ་གྲུབ་རིམ་སྟེང་ནས་སྙན་ངག་གི་གོ་དོན་ཐད་ལ་ཁོ་བོའི་བསམ་ཚུལ་
ཉུང་ཙམ་བརྗོད་པར་འདོད། །
དང་པོ། སྙན་ངག་གམ་སྙན་དངགས་ཞེས་པའི་མིང་འདི་ང་ཚོའི་བསྟན་
བཅོས་ཀྱི་ཐ་སྙད་ཁྲོད་དུ་ལོ་ཙཱ་བ་སུ་ཞིག་གིས་དུས་ཚོད་ནམ་ཞིག་ལ་དང་པོ་བསྒྱུར་
བ་དང་། སྒྱུར་སྐབས་ཀྱང་དེང་སང་འབྲི་སྲོལ་གཉིས་ཡོད་པའི་སྙན་ངག་དང་སྙན་
དངགས་ལས་རྣམ་པ་གང་ཞིག་སྔ་མིན་ཞིབ་ཅིང་ཕྲ་བ་བཤད་དཀའ། འོན་ཀྱང་།
ཤོང་སྟོན་རྡོ་རྗེ་རྒྱལ་མཚན་གྱིས་ས་སྐྱའི་གཙུག་ལག་ཁང་དུ་སྙན་ངག་མེ་ལོང་མ་
ཞེས་པའི་སྙན་ཊིཀ་ཆ་ཚང་མ་བསྒྱུར་ཡར་སྔོན་དུ། ས་སྐྱ་པཎྜི་ཏ་ཀུན་དགའ་རྒྱལ་
མཚན་གྱིས་བརྩམས་པའི་མཁས་པ་ལ་འཇུག་པའི་སྒོར་སྙན་ངག་མེ་ལོང་མའི་གཞུང་
ཚིག་མང་པོ་ཞིག་བསྒྱུར་ཡོད་པས་བོད་ཀྱི་སྙན་ངག་ཅེས་པའི་སྐད་དོད་ཀ་བྱུ་ཞེས་
ས་པཎ་གྱིས་ངེས་པར་བསྒྱུར་ཡོད་ངེས་ན། དུས་སྐབས་དེ་ལས་མ་རིང་བ་དང་མ་
འགྱངས་པའི་མཚམས་ཤིག་ཏུ་ཕལ་ཆེར་ཀབུ་བསྒྱུར་བ་ལས་བྱུང་བའི་སྙན་ངག་
187



སྙན་ངག་སྐོར།
ཅེས་པའི་མིང་འདི་བོད་ཀྱི་ཡིག་ཐོག་ཐ་སྙད་ཀྱི་བཞུགས་གྲལ་དུ་སླེབས་ཐུབ་ཡོད་
སྙམ། མཁས་འཇུག་གི་ལེ་ཚན་དང་པོ་རྩོམ་པ་ལ་འཇུག་པའི་སྐོར་ཁོ་བོས་བམ་ཀློག་
བྱས་པར་སྙན་ངག་ཅེས་པའི་མིང་དེ་སྔ་ཕྱི་བར་གསུམ་དུ་མང་པོ་འབྱུང་བ་ལས་སྙན་
དངགས་ཞེས་དས་འཕུལ་དང་ཡང་འཇུག་གཉིས་ཀ་ཅན་ཞིག་མ་མཐོང་། ཡིན་
ན་ཡང་དེ་ལ་ཁུངས་གཏད་ཆེར་མེད་སྙམ། གང་ཡིན་ཞེ་ན། ས་པཎ་རང་གིས་
བརྩམས་གྲུབ་རྗེས་སྒྲིག་པ་པོ་དང་པར་སྐྲུན་པས་ཞུ་དག་གི་ཕྱག་སྨྱུག་འགུལ་ཡོད་
པས་ཟོར་ཡང་བའི་སླ་ཐབས་ལ་བརྟེན་མེད་པའི་ཁ་ཚོན་གཅོད་མི་ཐུབ། སྤྱིར་བཏང་
ལོ་ཙཱ་བ་གང་ཞིག་གིས་བསྟན་ཅོས་གང་ཞིག་སྒྱུར་སྐབས་བསྟན་བཅོས་དེའི་མིང་ཡང་
ཞོར་དུ་ཐོན་ཏེ་བསྟན་བཅོས་དང་བསྟན་བཅོས་ཀྱི་མིང་གཉིས་ཅིག་ཆར་དུ་འགྲོགས་
བསྡད་པ་མང་ཡང་། སྐབས་འགར་བཀའ་བསྟན་མ་འགྱུར་གོང་ནས་བཀའ་བསྟན་
གྱི་མིང་འགྱུར་བ་ཡང་མཐོང་རྒྱུ་ཡོད་སྲིད་ཆོག་པས་བཀའ་བསྟན་དང་བཀའ་བསྟན་
གྱི་མིང་འགྱུར་སྐབས་མཐའ་གཅིག་ཏུ་དུས་སྐབས་ངེས་ཅན་ཞིག་ལ་གཅིག་འགྲོགས་
ཀྱི་ཆོས་ཉིད་གཅིག་ཏུ་འཛིན་དགོས་པའི་ངེས་པ་མེད། ད་ཆ་བོད་ནང་ཁུལ་དུ་པར་
འགྲེམས་དང་ཁྱབ་སྤེལ་རྒྱུགས་ཆེ་བའི་མིང་གི་བང་མཛོད་དམ་བརྡ་དག་སྐོར་གྱི་
དེབ་ཕྲེང་གསར་རྙིང་མང་པོ་ཞིག་ཏུ་སྙན་ངག་ཅེས་པའི་མིང་འགྲེལ་དང་འབྲི་སྲོལ་
ལ་ཡིག་ཚོགས་མང་ཉུང་གཉིས་བྲིས་ནས་མིང་དེར་བརྡ་གསར་རྙིང་གི་རྣམ་བཞག་
ཕྱེ་ཕྱོགས་ལ་བལྟས་ན། འདིར་ཁོ་བོའི་ལག་ཏུ་སོན་པའི་བརྡ་དག་འགའི་ནང་སྙན་
ངག་དང་སྙན་དངགས་གཉིས་ཀ་འབྱུང་བ་ནི། ཁུ་ནུ་བླ་མ་བསྟན་འཛིན་རྒྱལ་མཚན་
གྱིས་མཛད་པའི་བོད་ཀྱི་བརྡ་སྤྲོད་ངག་སྒྲོན་གྱི་འགྲེལ་བ་ཚིག་གསལ། དགེ་བཤེས་
ཆོས་ཀྱི་གྲགས་པས་བརྩམས་ཟེར་བའི་བརྡ་དག་མིང་ཚིག་གསལ་བ། རྒྱ་བོད་མཁས་
པ་མང་པོས་སྤྱི་མཐུན་གྱིས་བསྒྲིགས་པའི་བོད་རྒྱ་ཚིག་མཛོད་ཆེན་མོ། ཨ་ཁུ་བསམ་
གཏན་གྱིས་མཛད་པའི་དག་ཡིག་གསར་བསྒྲིགས་བཅས་ཡིན། སྙན་དངགས་ཞེས་
188



སྙན་ངག་ཅེས་པའི་མིང་དང་སྙན་ངག་གི་གོ་དོན་འཚོལ་བ།
་་་
དས་འཕུལ་དང་ས་ཡང་འཇུག་ཅན་གཅིག་པུ་ལས་མི་འབྱུང་བའི་བརྡ་དག་ནི། དཔལ་
སྒང་ཆོས་མཛད་ལོ་ཙཱ་བས་མཛད་པའི་དག་ཡིག་ངག་སྒྲོན་དང་། ཞ་ལུ་ལོ་ཙཱ་བ་
རིན་ཆེན་ཆོས་སྐྱོང་བཟང་པོས་མཛད་པའི་བོད་ཀྱི་བརྡའི་བསྟན་བཅོས་ལེགས་པར་
བཤད་པ་རིན་པོ་ཆེ་ཟ་མ་ཏོག་བཀོད་པ་སོགས་ཡིན། ང་ཚོས་དག་ཡིག་འདི་དག་
ལས་སྙན་དངགས་དང་སྙན་ངག་ཅེས་པ་འགོད་སྟངས་ཐོག་མཐོང་ཐུབ་པ་ནི། དག་
ཡིག་སྔ་མ་རྣམས་སུ་སྙན་དངགས་གཅིག་པུ་ལས་མི་འབྱུང་བ་དང་། སྙན་ངག་
ཅེས་པ་དག་ཡིག་ཕྱི་མ་རྣམས་སུ་སྔ་མའི་སྙན་དངགས་ཞེས་པའི་འབྲི་སྟངས་དེའི་
གྲོགས་སམ་ཁ་སྣོན་ལྟ་བུར་མཐོང་བ་ཡིན། དག་ཡིག་རྙིང་པ་ལ་ལར་སྙན་དངགས་
ཞེས་པའི་མིང་རྐྱང་པ་བཀོད་ཤེད་ཆེ་བར་བལྟས་ན་ལོ་ཙཱ་བ་གང་ཞིག་གིས་དང་ཐོག་
ཀབྱ་བོད་དུ་སྒྱུར་སྐབས་སྙན་དངགས་ཞེས་དས་ཕུལ་དང་ས་ཡང་འཇུག་ཅན་འདིའི་
རྣམ་པར་བསྒྱུར་ཡོད་པ་འདྲ། དུས་རབས་རིམ་བྱུང་གི་བརྡ་དག་ཆེ་ཕྲ་ཁག་ཏུ་སྙན་
དངགས་དང་སྙན་ངག་ཅེས་འབྲི་སྟངས་གཉིས་བསྟན་ཀྱང་། ད་སྐབས་བོད་དམངས་
ཁྲོད་དུ་འཕུལ་ཡིག་དང་ཡང་འཇུག་མེད་པའི་སྙན་ངག་ཅེས་པ་མཁས་པ་མང་པོའི་
སྙུག་རྩེ་བརྒྱུད། སྙན་གཞུང༌། དུས་དེབ། འཕྲུལ་དཔར་སོགས་པར་དུ་བཏབ་
མིན་གྱི་ཡི་གེ་མང་པོར་མཐོང་རྒྱུ་ཡོད། །
སྙན་དངགས་དང་སྙན་ངག་ཅེས་འབྲི་སྲོལ་གཉིས་ཡོད་པའི་གཞི་རྩ་གང་དུ་
ཐུག་ཅེ་ན། བོད་རང་གི་རྒྱུན་ལྡན་སྐད་ཆའི་ཁྲོད་དུ་ངག་དང་དངགས་ཞེས་བརྡ་
གསར་རྙིང་གི་ཁྱད་ཕྱེ་བའི་ཡི་གེ་འདི་གཉིས་ལ་ཐུག་སྙམ། དངགས་ནི་ངག་གི་བརྡ་
རྙིང་ཡིན་པ་ནི་སྐྱོགས་ལོ་ཙཱ་བ་རིན་ཆེན་བཀྲ་ཤིས་ཀྱིས་མཛད་པའི་བརྡ་གསར་རྙིང་
གི་རྣམ་བཞག་ལི་ཤིའི་གུར་ཁང་སོགས་དག་ཡིག་འགར་གླེང་ཕྱོགས་གཅིག་མཐུན་
ཡིན། དངགས་དང་ངག་གཉིས་ལ་བརྡ་གསར་རྙིང་གི་ཁྱད་མ་གཏོགས་དོན་དག་
གཅིག་ཏུ་སོང་ཡོད། དངགས་ལ་དས་འཕུལ་དང་དང་ཡང་འཇུག་ཡོད་པའི་རྒྱུ་
189



སྙན་ངག་སྐོར།
མཚན་གྱིས་དམིགས་བསལ་གྱི་བསྟན་བྱ་ལོགས་ཤིག་ཡོད་དགོས་པའི་ངེས་པ་མེད།
བོད་རྒྱ་ཚིག་མཛོད་དུ་སྙན་དངགས་ཞེས་པ་བརྡ་རྙིང་དུ་བཀྲལ་ཡོད། སྙན་དངགས་
ཞེས་པ་བརྡ་རྙིང་དུ་འདོད་རྒྱུ་དེ་ཅུང་དཀའ་བར་སྣང་། ཅི་ཞེ་ན། དངགས་ཞེས་
པ་བརྡ་རྙིང་ཡིན་པ་ཙམ་གྱིས་སྙན་དངགས་ཞེས་པ་བརྡ་རྙིང་དུ་འཇོག་མི་བཏུབ། སྙན་
དངགས་ཞེས་པ་བརྡ་རྙིང་ཡིན་མིན་ནི་སྙན་དངགས་ཞེས་པའི་མིང་འདི་བོད་ཀྱི་རྒྱུན་
ལྡན་སྐད་བརྡ་རྙིང་པའི་ཁྲོད་དུ་ཡོད་མེད་ལ་བལྟ་དགོས། གལ་ཏེ་སྙན་དངགས་ཞེས་
པའི་བསྟན་བཅོས་ཀྱི་ཐ་སྙད་འདི་ས་སྐྱ་པཎྜི་ཏའི་རིང་ངམ། ཡང་ན་དུས་རབས་
བཅུ་གསུམ་པར་འགྲོ་མགོན་ཆོས་རྒྱལ་འཕགས་པའི་སྐུ་རིང་ལ་ཤོང་སྟོན་རྡོ་རྗེ་རྒྱལ་
མཚན་གྱིས་སྙན་ངག་མེ་ལོང་མ་བོད་དུ་སྒྱུར་སྐབས་བྱུང་བའི་ཐ་སྙད་གསར་བ་ཞིག་
ཡིན་ན་ལྷག་པར་ཡང་བརྡ་རྙིང་དུ་འཇོག་མི་ཐུབ། ཡོངས་གྲགས་ཀྱི་བརྡ་གསར་
རྙིང་གི་སོ་མཚམས་འཇོག་ཚུལ་ནི། དུས་རབས་དགུ་པ་ཁྲི་རལ་པ་ཅན་གྱི་སྐབས་
ལ་ལོ་ཙཱ་བ་ཆེན་པོ་སྐ་ཅོག་ཞང་གསུམ་དང་། དེ་རྗེས་དུས་རབས་བཅུ་པའི་མཇུག་
ལྷ་བླ་མ་ཡེ་ཤེས་འོད་ཀྱི་དུས་སྒྲ་སྒྱུར་ལོ་ཙཱ་པ་རིན་བཟང་སོགས་ཀྱིས་སྐབས་དེའི་
སྤྱི་ཚོགས་སྐད་ཡིག་གི་དགོས་མཁོ་དང་བསྟུན་སྐད་གསར་བཅད་ཐེངས་འགའ་མཛད་
ཡོད་པ་དང་བསྟུན་དགོས། དཔེར་ན། ཚོགས་པ་གང་ཡང་རུང་བ་ཞིག་གི་རྐང་
འགན་ཁྱེར་བའི་ཚོགས་མི་ཞིག་ཡིན་ཕྱིན་ཚོགས་པ་དེའི་སྒྲིག་ལ་བརྩི་དགོས་པ་ལྟར་
དུས་ཕྱིས་ཀྱི་བརྡ་གསར་དང་བརྡ་རྙིང་དབྱེ་ཞིབ་མཁན་དང་བརྡ་གསར་དང་བརྡ་
རྙིང་འཆད་སྤེལ་མཁན་ཚོས་བརྡ་གསར་རྙིང་གི་སྒྲིག་ལ་བརྩི་དགོས། བརྡ་གསར་
རྙིང་གི་སྒྲིག་ལ་མ་བརྩིས་པར་དུས་རབས་བཅུ་གསུམ་པ་དང་བཅུ་བཞི་པ་སོགས་
ནས་རིམ་པར་བྱུང་བའི་བསྟན་བཅོས་ཀྱི་ཐ་སྙད་གྲུབ་ཆའི་ཡི་གེ་བརྡ་རྙིང་དུ་སོང་
བ་(དཔེར་ན་སྙན་དངགས་ལྟ་བུ) ཁག་ལ་བརྡ་རྙིང་ཞེས་འགྲེལ་བརྗོད་གནང་ཚེ།
དོན་དངོས་ལ་བརྡ་རྙིང་གི་རྟགས་ཐེལ་རྫུས་མ་ཁུར་བའི་ཐ་སྙད་དེ་རིགས་བརྡ་རྙིང་
190



ན་
སྙན་ངག་ཅེས་པའི་མིང་དང་སྙན་ངག་གི་གོ་དོན་འཚོལ་བ།
གི་སྒྲིག་ལམ་རྡོག་རོལ་བཏང་བའི་བརྡ་རྙིང་གི་འགྲིག་བཤིག་རེད་ཅེས་རིག་གཞུང་
པ་དང་དཔྱོད་ལྡན་པས་ཁ་རྡུང་གཏོང་སྲིད། སྤྱིར་མིང་གཅིག་གི་སྟེང་དུ་བྱུང་བའི་
གནས་ཚུལ་དེ་དག་གནད་ཆུང་ཡང་། སྙན་དངགས་ལྟ་བུ་བོད་དམངས་ཁྲོད་དུ་
འདུག་སྟེགས་མཐོན་པོར་དབང་བའི་ཐ་སྙད་ཅིག་ཡིན་ཕྱིར་ང་ཚོས་འདི་རིགས་ལ་
མཐོང་ཆུང་དང་རིན་གོང་ཆུང་ཆུང་ཞིག་ཏུ་བརྩི་མི་ཉན། །
སྙན་དངགས་དང་སྙན་ངག་ཅེས་པའི་མིང་གཉིས་ཀྱི་གྲུབ་ཆ་ངག་དང་
དངགས་གཉིས་བོད་མི་རིགས་ཀྱི་བརྗོད་སྟངས་ཐོག་གདངས་མ་ཉམས་པར་གསོན་
ཉམས་དང་བཅས་ད་ལྟའང་ཡོད། རྒྱུ་མཚན་འདིས་ང་ཚོའི་འབྲི་སྟངས་ཐོག་ཏུ་
ལག་ལེན་མི་འདྲ་བ་གཉིས་བྱུང་བ་རེད། སྙན་དངགས་དང་སྙན་ངག་གཉིས་བརྗོད་
སྟངས་སོ་སོ་ནས་དྲག་ཞན་རང་བཞིན་ལྡན་པའི་སྒྲ་གདངས་ཐ་དད་པ་གང་ཞིག་ལ་
དོན་ཐ་མི་དད་ཡིན། འོན་ཀྱང་། ལ་ལར་སྙན་དངགས་དེ་སྙན་ངག་ལས་ཐུན་
མིན་གྱི་དོན་གནད་ཅན་ཞིག་ཏུ་བརྩི་འཐུས་པའི་བསམ་ཁྱེར་མཁན་ཡང་ཡོད་དེ། དུང་
དཀར་བློ་བཟང་འཕྲིན་ལས་ཀྱིས་མཛད་པའི་སྙན་ངག་ལ་འཇུག་ཚུལ་ཚིག་རྒྱན་རིག་
པའི་སྒོ་འབྱེད་དུ། འགའ་ཞིག་ཏུ་སྙན་དངགས་ཞེས་འབྱུང་བ་ནི། སྙན་ངག་གི་
ཚིག་སྦྱོར་བཟང་པོ་འབྱུང་བར་བཤད་པའི་གཞུང་ཡིན་པའི་ཆ་ནས་བཏགས་པ་ཡིན་
པས། གཞུང་མེ་ལོང་མ་ནི་དས་འཕུལ་ཅན་གྱི་སྙན་དངགས་དང༌། དཔག་བསམ་
འཁྲི་ཤིང་དང་། སྐྱེས་རབས་སོ་བཞི་བ་སོགས་དས་འཕུལ་མེད་པའི་སྙན་ངག་ཏུ་
བཞག་ན་ལེགས་སོ་ཞེས་དང་། རེབ་གོང་རྡོ་རྗེ་མཁར་གྱི་སྙན་ངག་གི་དོགས་གཅོད་
ཐེ་ཚོམ་དྲ་བ་གཅོད་པའི་རལ་གྲི་ལས། སྙན་ཞེས་པའི་མཐའ་རུ་དོན་གཅིག་ཀྱང་
གཟུགས་མི་འདྲ་བའི་ངག་དང་དངགས་སྦྱར་བའི་དགོས་པ་ཅི་ཡིན་ཟེར་ན། སྙན་
ཞེས་པའི་མཐའ་རུ་ངག་སྦྱར་བ་དེས་སྙན་ངག་སྟོན་པ་དང་། སྙན་ཞེས་པའི་མཐའ་
རུ་དངགས་སྦྱར་བ་དེས་སྙན་ངག་གི་གཞུང་སྟོན་པར་སེམས་ཏེ་འཇུ་མི་ཕམ་གྱིས་
191



སྙན་ངག་སྐོར།
བརྩམས་པའི་སྙན་ངག་གི་གཞུང་དེའི་མིང་ལ་སྙན་དངགས་མེ་ལོང་གི་འགྲེལ་བ་
དབྱངས་ཅན་དགྱེས་པའི་རོལ་མཚོ་ཞེས་འཁོད་པའི་ཕྱིར་རོ་ཞེས་འབྱུང་བར་བལྟས་
ན། སྙན་དངགས་དས་འཕུལ་ཅན་ལ་སྙན་གཞུང་མ་ཡིན་པའི་སྙན་རྩོམ་རིགས་
ཀྱི་མིང་བགྱི་ཆོག་པའི་ཐོབ་ཐང་བཀག་པ་དང་། དས་འཕུལ་མེད་པའི་སྙན་ངག་
ལ་སྙན་གཞུང་གི་མིང་བྱས་ཏེ་རིག་གཞུང་གི་ཞབས་འདེགས་བསྒྲུབ་ཆོག་པའི་དགོངས་
འཁྲོལ་སྤྲད་མེད་པ་འདྲ་བོ་འདུག ངའི་བསམ་ཚུལ་ལ་སྙན་དངགས་དང་སྙན་ངག་
གང་ཡིན་རུང་སྙན་གཞུང་དང་སྙན་གཞུང་མ་ཡིན་པའི་སྙན་རྩོམ་སྤྱིའི་མིང་ཡིན་སྙམ།
རྡོ་རྗེ་མཁར་གྱིས། གཞན་དུ་ན་སྙན་ངག་དང་སྙན་དངགས་ཞེས་པའི་ཚིག་མི་འདྲ་
བ་གཉིས་བྱུང་བའི་རྒྱུ་མཚན་ཅི་ཡིན་པ་མ་རྟོགས་པར་དངགས་ནི་འཁྲུལ་བ་སྐད་
དུ་བྱས་ཏེ་ངག་ཏུ་བསྒྱུར་བའི་བློ་ལྡན་འགའ་རེའང་སྣང་མོད། འོན་ཀྱང་དེ་ནི་ཡིག་
ནོར་ཞིག་མིན་པར་གནའ་ནས་ཡོད་ཅིང་། ངག་དང་དངགས་གཉིས་བརྡ་གསར་
རྙིང་གི་དབྱེ་བ་ཙམ་མ་གཏོགས་དོན་ལ་ཁྱད་པར་མེད་པར་ཡོངས་འཛིན་ཞྭ་དམར་
བ་དགེ་འདུན་བསྟན་འཛིན་གྱིས་བརྩམས་པའི་སྙན་ངག་མུ་ཏིག་ཕྲེང་མཛེས་ཞེས་
པའི་བསྟན་བཅོས་སུ་འཁོད་པ་དང་། ཞེས་པ་འདི་གོང་སྨོས་ཁོ་བོའི་འདོད་ཚུལ་
ལ་རྒྱབ་སྣོན་དུ་འགྲོ་བ་མཐོང་ཐུབ། སྙན་ངག་དང་སྙན་དངགས་གཉིས་སྙན་གཞུང་
དང་སྙན་གཞུང་མ་ཡིན་པའི་སྙན་ངག་གཉིས་ཀྱི་སྤྱི་མིང་ཡིན་པའི་ཁུངས་གཞན་ཞིག་
ཀྱང་མཐོང་སྟེ། ༧གོང་ས་ལྔ་པ་ཆེན་པོས་མཛད་པའི་སྙན་ངག་མེ་ལོང་གི་དཀའ་
འགྲེལ་དབྱངས་ཅན་དགྱེས་པའི་གླུ་དབྱངས་ཞེས་བྱ་བ་ལས། རྒྱ་གར་སྐད་དུ།
ཀབྱུ་དརཤ བོད་སྐད་དུ། སྙན་ངག་མེ་ལོང་ཞེས་དང་། ཀབྱུ་དརཤ
དེ་བོད་སྐད་དུ་བསྒྱུར་ན་ཀ་བི་ནི་སྙན་དངགས་ཞེས་སོགས་བསྟན་བཅོས་རང་
གི་བམ་ལས་སྙན་གཞུང་ཡིན་མིན་གཉིས་ཀར་སྙན་ངག་དང་སྙན་དངགས་ཟུང་གདམ་
ངའི་ཐུགས་བཞེད་ཀྱིས་བྲིས་གནང་བ་ཤིན་ཏུ་མང་།
192



ཟ
ཟ
བ
་༤༤
+
-
+
-
སྙན་ངག་ཅེས་པའི་མིང་དང་སྙན་ངག་གི་གོ་དོན་འཚོལ་བ།
ང་ཚོས་སྙན་ངག་དང་སྙན་དངགས་གཉིས་ལ་ཁྱད་པར་ཞིག་མཐོང་བ་ནི་ཀློག་
སྟངས་གཅིག་པུའི་ཐོག་ཡིན། མིང་དེ་གཉིས་གང་ཟག་སུས་བརྗོད་ཀྱང་སྒྲ་གདངས་
མི་འདྲ་བ་འབྱུང་བས་ཀློག་སྟངས་ཁོ་ན་ལ་ཁྱད་འབྱེད་ཐུབ། སྙན་དངགས་ཞེས་
པའི་སྒྲ་གདངས་དེ་ལྷག་པར་ཨ་མདོའི་ཡུལ་མང་པོར་འབྱུང་བར་མ་ཟད། ཨ་མདོ་
བ་རྣམས་ཀྱིས་ཕལ་ཆེར་སྔགས་འདིའི་གདངས་དང་དབྱེར་མེད་པ་ལྟར་བཀླགས་
ནས་འབྱུང་སྙན་དངགས་ཞེས་པར་སྙན་ངག་ལ་ལྟོས་ན་ཡིག་ཚོགས་ཅུང་མང་
བ་ཙམ་གྱིས་དོན་གནད་དམིགས་བསལ་བ་ཞིག་སྟོན་ཐུབ་དགོས་པ་འདི་ལུང་རིགས་
གང་ལ་ཐུག་མ་ངེས། ཅིག་བྱས་ན་བོད་གངས་ཅན་གྱི་སྙན་ངག་རྩོམ་ཐབས་ཀྱི་
རིག་པའི་གཞུང་ལུགས་ལ་ཁེར་རྐྱང་དང་སྤུས་དག་གི་གོ་མིང་ཞིག་འཚོལ་འདོད་
ཡིན་ཡང་སྲིད། དེ་ལྟར་སྙན་དངགས་དང་སྙན་ངག་ལ་བསྟན་བྱ་གཉིས་ཡོད་དགོས་
ན། ངུ་དངགས་དང་ངུ་ངག བྱང་ཆུབ་སེམས་པ་དང་བྱང་ཆུབ་སེམས་དཔའ་
སོགས་ལ་དེ་ལྟར་ཡིན་ན་ཆོག ངུ་དངགས་དང་ངུ་ངག་གང་ཡིན་ཡང་ངུ་བཞིན་
སྐད་ཆ་ཤོད་པའི་མིང་དང་། བྱང་ཆུབ་སེམས་དཔའ་དང་བྱང་ཆུབ་སེམས་པ་གང་
ཡིན་ཡང་ཐེག་ཆེན་རྒྱལ་སྲས་ཀྱི་མཚན་ལ་གོ་བ་ལྟར་སྙན་དངགས་དང་སྙན་ངག་
ཀྱང་དེ་ལྟར་སྤྱི་མིང་ཞིག་ཏུ་གོ་དགོས་སྙམ། ལ་ལས་དེ་མི་འགྲིག་སྟེ་བྱང་ཆུབ་སེམས་
པ་དང་སེམས་དཔའ་ནི་ས་ཏྭ་ཞེས་པ་བསྒྱུར་ཚུལ་ལ་དོན་ཐ་དད་པ་འབྱུང་ཞེ་ན། མི་
སྐྱོན་ཏེ། བྱང་ཆུབ་སེམས་པ་ཞེས་པ་གཞན་དོན་ཡིད་ལ་སེམས་པའི་ཆ་དང་། སེམས་
དཔའ་ཞེས་པ་གཞན་དོན་སྒྲུབ་པ་ལ་མི་ཞུམ་པའི་སེམས་དཔའ་བ་དང་ལྡན་པས་སེམས་
པ་དང་སེམས་དཔའ་གཉིས་ལ་དོན་གྱི་སྒྱུར་སྟངས་མི་འདྲ་བར་སོང་ཡང་། གཞི་
རྩ་བྱང་ཆུབ་སེམས་པ་དང་བྱང་ཆུབ་སེམས་དཔའ་གང་ཡིན་ཡང་བྱང་ཆུབ་སེམས་
མཁན་གྱི་ཐེག་པ་ཆེན་པོའི་རྒྱལ་སྲས་ཀྱི་མིང་ལ་གོ་དགོས་པ་གཅིག་མཚུངས་ཡིན།
མདོར་ན། འཕུལ་དང་ཡང་འཇུག་གི་ཡིག་ལྷག་ཐོན་ཅིང་བརྡ་རྙིང་དུ་འགྲེལ་བའི་
193



སྙན་ངག་སྐོར།
སྙན་དངགས་དང་། ལག་ལེན་ཐོག་འབྲི་སྤེལ་གྲགས་ཆེ་བའི་སྙན་ངག་གང་ཡིན་
རུང་རྒྱན་གྱི་བསྟན་བཅོས་དང་(སྙན་ངག་རྩོམ་ཐབས་ཀྱི་གཞུང་། ) སྙན་རྩོམ་སྤྱིའི་
མིང་ཡིན། སྙན་དངགས་དང་སྙན་ངག་ཅེས་པའི་མིང་འདི་གཉིས་ཁ་བ་རི་བའི་
ཡིག་ཐོག་སྙན་ངག་བྱུང་རྗེས་སུ་གྲུབ་པ་གདོན་མི་ཟ། དེའི་སྔོན་གྱི་ཁ་རྒྱུན་སྙན་
རྩོམ་མིང་ལ་སྙན་དངགས་དང་སྙན་ངག་གང་ཡང་བརྗོད་སྲོལ་མེད་པ་ཧ་ལམ་ཐག་
ཆོད། །
སྐབས་འདིར་དྲི་བ་ཅིག་རང་ཤུགས་ཀྱིས་སླེབས་པ་ནི། འོ་ན། བོད་གངས་
ཅན་ལྗོངས་འདིར་གདོད་མའི་ཁ་རྒྱུན་སྙན་རྩོམ་མམ་གདོད་མའི་སྙན་ངག་ཡོད་ཕྱིར་
དེའི་མིང་ཡང་ཡོད་ངེས་པས་གདོད་མིའི་སྙན་ངག་གི་མིང་ལ་ཅི་ཞིག་བརྗོད་ཅེས་
དྲི་ན། རང་རེའི་བསིལ་ལྡན་ལྗོངས་ཀྱི་རྩོམ་རིག་གི་སྐྱེད་མ་སྟེ་སྙན་རྩོམ་གྱི་ལུས་
སྔ་ཤོས་ནི་གླུ་དང་མགུར་ཡིན་ཕྱིར་གླུ་དང་མགུར་ཞེས་པ་བོད་ཀྱི་གདོད་མའི་སྙན་
ངག་གི་མིང་ཡིན། ལ་དྭགས་རྒྱལ་རབས་སུ་གླུ་དང་བྲོ་གཉིས་ནི་བོད་ཀྱི་རྒྱལ་རབས་
བཅུ་གཅིག་པ་དེ་ཤོ་ལེགས་ཀྱི་རིང་ལ་བྱུང་བ་ཡིན་ཟེར་ཡང་། ཏུན་ཧོང་ཡིག་ཚང་
དུ་བོད་ཀྱི་རྒྱལ་རབས་དགུ་པ་སྤུ་དེ་གུང་རྒྱལ་གྱི་རིང་ལ་བྱུང་བའི་མགུར་བཀོད་ཡོད་
པ་དང་། མ་ཟད་སྤུ་དེ་གུང་རྒྱལ་གྱི་གོང་དུ་བོད་ཀྱི་མངའ་མཛད་རྣམས་ཀྱི་རིང་
ལ་བྱུང་བའི་མ་སངས་པའི་སྒྲུང་དང་། མཆིལ་པའི་སྒྲུང་། སྲིད་པ་ཆགས་གླུ། ཨ་
འཆགས་ལ་ཆགས་དགུ་སོགས་ཡོད་པས་གླུ་ནི་སྐབས་དེ་དུས་ནས་ཡོད་པ་ཡིན།
མགུར། གླུ། མཆིད། མགུར་གླུ། མགུལ་གླུ་སོགས་འབྲི་སྟངས་ཡོད། དེ་དག་
ལས་ང་ཚོའི་སྤྱི་ཚོགས་ཐོག་བླ་མས་དབྱངས་རྟར་གྱེར་བའི་ཚིགས་བཅད་ལ་མགུར་
དང་། ཁྱིམ་པ་སོགས་ཀྱིས་བླངས་པའི་ཚིགས་བཅད་ལ་གླུ་ཞེས་བརྗོད་སྲོལ་ཡོད་
པས་མགུར་དང་གླུ་གཉིས་ལ་ཞེ་ས་དང་ཕལ་བའི་འབྲེལ་བ་ཡོད་པ་ལྟ་བུར་མཐོང་
ཡང་། བསྟན་འགྱུར་ཁྲོད་དུ་ཆོས་ལུགས་པའི་ཆོས་གླུ་དང་གླུ་དང་མགུར་གཉིས་
194



སྙན་ངག་ཅེས་པའི་མིང་དང་སྙན་ངག་གི་གོ་དོན་འཚོལ་བ།
ཀྱི་མིང་ཅན། དཔེར་ན། ཕྱག་རྒྱ་ཆེན་པོའི་མན་ངག་རྡོ་རྗེའི་གསང་བའི་གླུ། དཔལ་
རྡོ་རྗེ་མཁའ་འགྲོ་མའི་གླུ། མཁའ་འགྲོའི་བརྡ་མགུར། མཁའ་འགྲོ་མ་རྡོ་རྗེ་གསང་
བའི་མགུར་སོགས་མིག་མཐོང་དུ་ཡོད་པས་མ་ངེས། བོད་ཀྱི་ལོ་རྒྱུས་ཐོག་སྙན་ངག་
གི་རིག་པའི་གཞུང་ལུགས་འཐུས་ཚང་ཞིག་ཡར་ལོ་རྒྱུས་ཀྱི་ཁྲོད་ན་མཛངས་པའི་
བཙན་པོ་རིམ་བྱོན་གྱི་དུས་རབས་ནས་ཡིག་ཐོག་སྙན་ངག་བྱུང་བའི་གཞུག་བར་
འབྱུང་ཐུབ་མེད། སྐབས་དེ་དག་གི་ཚབ་བྱེད་སྙན་ངག་གམ་བོད་ཀྱི་གདོད་མའི་
སྙན་རྩོམ་གྱི་འཕེལ་རིམ་དེ་སྤྱིར་བཏང་གི་ཆུ་ཚད་ཅིག་ལ་གནས་པས། པཎྜིཏ་དང་
ལོ་ཙཱ་པ་མང་དག་ཅིག་གིས་ཁ་ཚ་དགོས་གཏུགས་སུ་གྱུར་པའི་མི་རིགས་གཞན་གྱི་
སྙན་ངག་གི་ལེགས་ཆ་འཚོལ་ཞིང་སྡུད་པ་དང་། སྙན་ངག་གི་བསྟན་བཅོས་བསྒྱུར་
བ་སོགས་ཀྱི་ལག་ལེན་གྱི་བརྒྱུད་རིམ་མང་པོའི་ཁྲོད་རྒྱ་གར་ཕྱི་ནང་གི་མཁས་པ་དག་
གིས་བསྟན་བཅོས་ཚད་ལྡན་ཞིག་ཏུ་བརྩི་བའི་སྙན་ངག་མེ་ལོང་མ་དེ་བོད་ཀྱི་སྙན་
ངག་གི་རིག་པའི་གཞུང་ལུགས་ཤིག་ཏུ་བསྒྱུར་ཅིང་གཏན་ལ་ཕབ་ཡོད། དེའི་ཕྱིར་
བོད་ཀྱི་སྙན་ངག་ལ་སྙན་ངག་མེ་ལོང་མའི་ཤན་ཞུགས་རྒྱ་ཆེ་ཞིང་བོད་རང་གི་ཡུལ་
སྲོལ་གོམས་གཤིས་ཀྱི་སྣང་བརྙན་རི་མོར་བསྐྲུན་པའི་གདོད་མའི་སྙན་འགྲོས་དེ་རི་
བོའི་ཕག་དང་རྒྱ་མཚོའི་གཏིང་ནས་འདོན་ཐུབ་མེད། མེ་ལོང་མའི་སྙན་ངག་སྡེབ་
སྟངས་དེ་བོད་ཀྱི་གདོད་མའི་སྙན་འགྲོས་ལས་རྒྱང་ཐག་རིང་བ་ལྟར་སྙན་ངག་ཅེས་
པའི་སྤྱི་མིང་འདི་ཡང་བོད་ཀྱི་གདོད་མའི་སྙན་ངག་གི་མིང་མིན། འོན་ཀྱང་། ཀབྱུ་
བསྒྱུར་བ་ལས་བྱུང་བའི་སྙན་ངག་ཅེས་པའི་བསྟན་བཅོས་ཀྱི་ཐ་སྙད་འདི་ལ་ལོ་ཙཱ་
བ་དང་པཎྜིཏ་རྣམས་ཀྱིས་དུངས་བརྩེ་ཟབ་མོ་བཞག་པ་དེང་སྐབས་ཀྱང་ཡལ་མེད།
འདི་ལས་མཐོང་ཐུབ་པ་ནི། བོད་ཀྱི་གདོད་མའི་སྙན་ངག་གི་མིང་མགུར་དང་གླུ་
ཞེས་པ་སོཊ་ལས་སྙན་ངག་ཅེས་པའི་མིང་ལ་གོ་ས་ཁྱད་པར་བ་ཞིག་སྤྲད་ཡོད་པ་ཧ་
གོ་ཐུབ་ཅིང་། བོད་ཀྱི་སྙན་ངག་ཅེས་པའི་མིང་འདི་ཡང་སྙུག་རྩེར་བེད་ཆེ་བ་དང་
195



སྙན་ངག་སྐོར།
ཁྱབ་གདལ་རླབས་ཆེ་བ་སོགས་གནས་ཚུལ་དེ་ལས་བྱུང་བ་ར་འཕྲོད། དེང་སྐབས་
བོད་ཀྱི་ཚོགས་གསུམ་ཁྲོད་ན་སྙན་ངག་ཅེས་པའི་མིང་འདི་ལ་འགྲིམ་འགྲུལ་ཚད་
མཐོ་བར་གཞིགས་ན་བོད་ཀྱི་སྙན་གཞུང་གི་ཤིང་རྟའི་སྲོལ་འབྱེད་ཤོང་དཔང་སོགས་
བརྒྱུད་གནའ་དེང་གི་མཁས་པ་གསར་རྙིང་མང་པོས་སྙན་ངག་ཅེས་པའི་ཐ་སྙད་འདི་
ལ་བསམ་བློའི་ནང་ཨ་གསར་བརྗོད་མི་ཤེས་པ་ལྟ་བུ་བཞག་ཡོད་པའི་འབྲས་རྟགས་
ཤིག་རིག་གོ
གཉིས་པ་སྙན་རྩོམ་གྲུབ་རིམ་ལས་སྙན་ངག་གི་གོ་དོན་ཐད་དུ་བལྟ་བ་ལ། དང་
པོ་སྙན་ངག་གྲུབ་རིམ་དེ་ཅི་འདྲ་ཞིག་ཏུ་གནས་པའི་ཚུལ་ངོ་སྤྲོད་བགྱི་བར་བློ་ཁ་ཅུང་
ཙམ་ཕྱོགས་ཚེ། རྩོམ་པ་པོ་གང་ཞིག་གིས་ཐོག་མར་སྤྱི་ཚོགས་ཀྱི་འཚོ་བ་གཙོ་བོར་
གྱུར་པའི་དངོས་ཡོད་ཀྱི་བརྗོད་བྱ་དང་རྟོག་བཏགས་ཀྱི་འཇིག་རྟེན་སོགས་རང་ཉིད་
འཚོ་བ་ལ་རྒྱུས་ལོན་དང་དབྱེ་ཞིབ་མཛད་མྱོང་བའི་རྨང་གཞི་དང་བསྡེབས་ཏེ་འཇིག་
རྟེན་གྱི་གཤིས་ཀ་ལ་གདམ་གསེས་དང་བླང་དོར་ཡོད་པའི་སྒོ་ནས་བསམ་བློའི་ངོར་
ཕྱོགས་སྡོམ་བྱེད་པ་ཡིན། ཕྱོགས་སྡོམ་དེ་ནི་ཚིག་དོན་གཉིས་ཀྱི་ཆ་ནས་བདམས་
བསྒྲིགས་ཁྱད་པར་བ་ཞིག་ཡིན་སྟབས་དེ་ཉིད་སོ་སོ་སྡོད་སའི་སྤྱི་ཚོགས་ལ་ཤེས་རྟོགས་
ཆེད་སྒྱུ་སྩལ་གྱི་སྣང་བརྙན་ལོགས་ཤིག་གི་མཚོན་ཐབས་ལག་ལེན་ལ་མི་བརྟེན་ཀ་
མེད་ཡིན། དེའི་ཕྱིར་སྙན་ངག་པས་གདམ་གསེས་བྱས་མྱོང་བའི་བརྩམ་བྱ་ཕྱོགས་
སྡོམ་དེ་གང་ཟག་དང་ཡ་མ་བྲལ་བའི་སྒྲ་གདངས་འདེགས་འཇོག་གི་རྣམ་པར་ཕབ་
སྟེ་སྤྱི་ཚོགས་ཀྱི་རྣ་བའི་ཁམས་ལ་ཁྱབ་པར་བྱེད་པས་ནང་གི་ཡིད་འགྱུར་མཚོན་པར་
བྱེད་པའི་གདངས་དེ་རང་ལ་སྙན་ངག་ཅེས་བརྗོད། བོད་ཀྱི་ཡིག་ཐོག་སྙན་ངག་
མ་བྱུང་གོང་གི་བཙན་པོ་རིམ་བྱུང་གི་དུས་རབས་སྔ་གཞུག་ལ་ཉེ་བའི་ཆར། རྩོམ་
པ་པོས་འཚོ་བའི་ཁོར་ཡུག་ནས་སྡུད་ལེན་བྱས་པའི་སྙན་ངག་གི་བརྩམ་བྱ་ཕྱོགས་
སྡོམ་དེ་སྙན་ངག་འགྲུབ་པའིརྒྱུ་ཆ་གཙོ་བོ་ཞིག་ཏུ་གྱུར་ཏེ་གདངས་ཀྱི་རྣམ་པར་འཁྲོལ་
196



སྙན་ངག་ཅེས་པའི་མིང་དང་སྙན་ངག་གི་གོ་དོན་འཚོལ་བ།
བ་ན་སྙན་ངག་འགྲུབ་པ་ཡིན། སྤྱིར་བཏང་སྙན་ངག་མཁན་དག་སྙན་ངག་རྩོམ་
འགོ་ཚུགས་སྐབས་རང་གི་མྱོང་ཚོར་གྱིས་ཁེར་གསོག་བྱས་པའི་བརྗོད་བྱའི་ལྟ་ཚུལ་
དེ་ཐོག་མར་བློ་ངོར་ཕྱོགས་སྡོམ་བྱེད་པ་ནི་གནའ་དེང་གི་རྩོམ་པ་པོ་ཡོངས་ལ་འདྲ་
མཚུངས་སུ་ཡོད། བཙན་པོའི་དུས་སྐབས་སུ་ཚབ་བྱེད་སྙན་ངག་ཏུ་བརྩི་བའི་མགུར་
གླུ་སོགས་སྐབས་དེའི་རྩོམ་པ་པོའི་བསམ་ངོར་ཕྱོགས་སྡོམ་གྲུབ་རྗེས་དེ་ཉིད་སྤྱི་ཚོགས་
ལ་འགྲེམས་བསྒྲགས་ཐུབ་པའི་མཚོན་ཐབས་བཀོལ་སྤྱོད་ཅན་ཞིག་ཡོད་པ་ནི་རྗོད་
ངག་ཉག་ཅིག་ཡིན། འོན་ཀྱང་། ང་ཚོའི་ཡིག་ཐོག་སྙན་ངག་བྱུང་རྗེས་སུ་སྙན་
ངག་གི་རིག་པའི་གཞུང་ལུགས་དང་རིག་པའི་གཞུང་ལུགས་མ་ཡིན་པའི་སྙན་རྩོམ་
གྱི་ཕྲེང་བ་དེ་སྔར་ལས་ལྷག་གི་མ་ལག་ཇེ་རྒྱས་དང་ཇེ་ཚང་དུ་གྱུར་ཏེ་སྒོ་གང་ས་ནས་
ཡར་ཐོན་གྱི་མདུན་བསྐྱོད་གནང་ཡོད་པ་མ་ཟད། ཁ་བའི་ལྗོངས་ན་སྐུ་དྲིན་གཞལ་
དཀའ་བའི་སློབ་དཔོན་ཨ་ནུ་མཆོག་གིས་དབྱངས་གསལ་གཏན་འབེབས་ཀྱི་རི་མོའི་
གསར་གཏོད་མཛད་པ་དེས་སྙན་ངག་རྩོམ་པ་པོའི་བརྩམ་བྱ་ཕྱོགས་སྡོམ་སྟེ་སྙན་རྩོམ་
འགྲུབ་པའི་རྒྱུ་ཆར་མེད་དུ་མི་རུང་བའི་བསམ་བློའི་རྟོག་འཆར་མཚོན་པ་ལ་སྔར་
གྱི་ལྟར་རྗོད་ངག་གཅིག་པུར་བརྟེན་མི་དགོས་པའི་རམ་འདེགས་གསར་བ་ཞིག་བགྱིས་
ཡོད། མདོར་ན། བརྟན་གཡོ་གང་ལའང་འཕྲོ་འདུ་ཐུབ་པའི་སྙན་ངག་པའི་རྣམ་
དཔྱོད་དེ་སྐབས་འགར་གདངས་ཀྱི་འདེགས་འཇོག་དང་སྐབས་འགར་ཡི་གེའི་
གཟུགས་རིས་ལ་བརྟེན་ནས་དམངས་ཁྲོད་ལ་ཁྱབ་ཅིང་སྤྱི་ཚོགས་ཀྱི་ཡིད་ལ་སྙན་
རོ་སྟེར་བར་བྱེད་པ་ཡིན། རྣམ་པ་དེ་གཉིས་སྤྱི་ཚོགས་ཀྱི་བསམ་ངོར་འཇགས་སྟངས་
མི་འདྲ་སྟེ། རྗོད་པ་པོའི་གདངས་ཀྱི་འདེགས་འཇོག་ཏུ་གྱུར་པའི་སྙན་ངག་དེ་ཉན་
པ་པོའི་རྣ་བའི་བུ་ག་བརྒྱུད་ནས་སྤྱི་ཚོགས་ཀྱི་བློ་ངོར་འབབ་པ་དང་། འབྲི་བ་བོའི་
ཡི་གེའི་གཟུགས་རིས་སུ་གྱུར་པའི་སྙན་ངག་དེ་ཀློག་པ་པོའི་མིག་གི་རྣམ་རིག་བརྒྱུད་
ནས་སྤྱི་ཚོགས་ཀྱི་བློ་ངོར་འབབ་པ་ཡིན། །
.
197



སྙན་ངག་སྐོར།
སྤྱིར་གྲགས་ཚོད་ལ་སྙན་ངག་པའི་འཇིག་རྟེན་ལྟ་ཚུལ་གྱི་བསམ་བློའི་བཀོད་
སྒྲིག་ངག་ཏུ་འཁྲོལ་བ་ན་ངག་དེ་ག་རང་ལ་སྙན་ངག་ཅེས་ཟེར་མོད། སྙན་ངག་
ཅེས་པའི་མིང་འདིའི་ངེས་ཚིག་གི་སྟེང་ནས་བསམ་བློ་ཞིག་བཏང་ན་ཁོ་བོ་ལ་བསམ་
ཚུལ་འདི་འདྲ་ཞིག་ཡོད་དེ། སྙན་ངག་གི་ངེས་ཚིག་ནི་ངག་ཏུ་གྱུར་པ་གང་ཞིག་
ལ་སྙན་དང་མི་སྙན་གྱི་གནས་སྐབས་ནི་རྣ་བར་འབྱོར་མཚམས་ནས་ཐག་གཅོད་
དགོས་པ་འདྲ་བོ་འདུག སྙན་མི་སྙན་དེ་རྣ་བ་གཅིག་པུའི་ཡུལ་དུ་འབྱུང་ཕྱིར་སྙན་
ངག་ཡོད་ཚད་རྣ་བར་སྙན་དགོས་ན་སྙན་ངག་པ་ཡོད་ཚད་སྐད་ཅན་ཤ་སྟག་ཡིན་
དགོས་པའམ། ཡང་ན་སྙན་ངག་རྩོམ་མི་དེ་སྐད་ཅན་ཞིག་མིན་ཡང་། སྙན་ངག་
གླེང་མི་དེ་གླུ་པ་ལྟ་བུའི་གསུང་སྐད་སྙན་ཆ་ཅན་ཞིག་ཡིན་པ་ལས་འོས་མེད་པ་ལྟ་བུ་
ཡིན་སྙམ། འོ་ན་སྙན་ངག་གི་རོ་མངར་ངོ་མ་གང་ཡིན་ཞེ་ན། སྙན་ངག་རྣ་བར་
སྙན་མི་སྙན་དེ་སྙན་གླེང་པ་སོ་སོའི་གསུང་སྐད་ཡག་ཉེས་ལས་འགྱུར་བ་འགྲོ་ཕྱིར་
སྙན་ངག་གི་རོ་མངར་མིན་ལ། སྙན་ངག་གི་ཟབ་ཁྱད་ངོ་མ་ནི་ཡིད་འཇེབས་རང་
བཞིན་ལྡན་པ་གང་ཞིག་ལ། སྒྱུ་རྩལ་གྱི་འགུགས་ཤུགས་ཆེ་ཞིང་དུས་རབས་ཀྱི་མཚོན་
ཤུགས་ཆེ་བ། དངོས་ཡོད་ཀྱི་དྲི་བསུང་འཐུལ་ཞིང་མཛེས་སྡུག་རིག་པའི་སྒོ་གླེགས་
ཕྱེ་བ། རྗོད་བྱེད་བསྣོལ་སྡེབ་ཀྱི་ལྷུ་འགྲིག་ཅིང་བརྗོད་བྱ་འཚོལ་སྡུད་ཀྱི་བམ་བདེ་
བ་སོགས་མ་ཟད། རྟོག་བཏགས་ཀྱི་བསྣོལ་འཁྱུག་ལས་གསོན་ཉམས་ལྡན་པའི་མི་
སྣ་གསལ་ཁ་དོད་པ་དང་། ད་དུང་ཉན་ཀློག་མཁན་གྱི་ཚོར་ཤེས་དེ་སྙན་རོ་གསར་
བའི་ཞིང་ཁམས་ཤིག་ཏུ་ཁྲིད་དེ་ཡིད་དབང་མེད་གཡོ་བར་བྱེད་ཅིང་། སྙན་ངག་
གི་བསླུ་བྲིད་ཀྱིས་སྐབས་འགར་སྐྱོ་ཉམས་བྱིན་ཅིང་མིག་ཆུ་འདོན་ལ། སྙན་ངག་
གི་ངོ་འཛུམ་གྱིས་སྐབས་འགར་སྤྲོ་ཚོར་བྱེད་ཅིང་དགོད་སྒྲའང་ཕྱུངས་ཡོད། བོད་
ཀྱི་ཡིག་ཐོག་སྙན་ངག་གྲུབ་རྗེས་སྙན་ངག་སྒྱུར་རྩོམ་གྱི་ལས་རིམ་དེ་ལོ་རེ་ནས་ལོ་
རེར་ཇེ་ལེགས་ལ་སོང་། སྙན་ངག་རྩོམ་ཐབས་ཀྱི་ལས་རིམ་དེ་འང་ཇེ་ལེགས་ལ་
198



སྙན་ངག་ཅེས་པའི་མིང་དང་སྙན་ངག་གི་གོ་དོན་འཚོལ་་བ།
-
ཀ
，,，，，
，
，
༥
，，
༔ ༨
，
，
,
-， ༡༩
++++
+
+
+
ཅ
r
ས
"
+
-+
-
，
=
=
F
， མ
ཆ
，#!
，，
+
+
--
,，，
，
，
，
，
...…..…
..…
.…
,
， -
-
r :
,
，
༈
་
*
#ཀ
ཀ་ ཀ
ཀ
+
--.
..
+-
-
+
པ
ན
མ
་
--༔
-=
-
，
= ཆདམ
+
ཚན་རྩ
ཀ
/=ད
པ +
ན
，
'ཀཆཉམས -
+
-
+-
-
སོང་ཡོད། སྙན་ངག་པའི་བློ་བཀོད་གདངས་སུ་བཀུག་པ་ན་གདངས་དེ་ཉིད་སྙན་
ངག་པའི་བློ་བཀོད་མཚོན་བྱེད་ཡིན་ལ། སྙན་ངག་པའི་བློ་བཀོད་ཡིག་གཟུགས་ལ་
ཕབས་ཚེ་ཡིག་གཟུགས་དེའང་སྙན་ངག་པའི་བློ་རིག་མཚོན་བྱེད་ཡིན། སྙན་ངག་
པའི་བློ་བཀོད་མཚོན་བྱེད་ཀྱི་རྗོད་ངག་དང་ཡིག་གཟུགས་ཀྱི་རྣམ་པ་མི་འདྲ་བ་དེ་
གཉིས་ལ་བོད་དམངས་ཁྲོད་དུ་སྙན་ངག་སྒྲ་རྩོམ་མཁན་གྱི་ལོ་པཎ་ཚོའི་བསམ་བློའི་
ཕྱོགས་ལྷུང་དབང་ལས་ཐུགས་རྩིས་ཆེ་ཆུང་ཤོར་ཡོད་པ་ནི། སྙན་ངག་པའི་བསམ་
བློ་མཚོན་པར་བྱེད་པའི་རྗོད་ངག་དེ་ལ་སྙན་ངག་ཅེས་བརྗོད་ཅིང་། སྙན་ངག་པའི་
བསམ་བློ་མཚོན་པར་བྱེད་པའི་ཡིག་གཟུགས་སམ་སྙན་རྩོམ་གྱི་པོད་ཕྲེང་དེར་སྙན་
ངག་ཅེས་རྗོད་མཁན་ཉུང་བས་རྟོགས་ཐུབ།
སྙན་ངག་པའི་བསམ་བློ་བརྗོད་པར་བྱ་བ་དང་འབྲི་བར་བྱ་བ་གཉིས་ལས།
བསམ་བློ་བརྗོད་པའི་ལག་ལེན་འབྱུང་སྔ་བས་དང་ཐོག་སྙན་ངག་ཅེས་པ་སྙན་ངག་
པའི་བསམ་བློ་རྗོད་བྱེད་ཀྱི་ངག་གི་མིང་ཁོ་ན་ཡིན་ཡང་། ཕྱིས་སུ་བསམ་བློ་འབྲི་
བར་བྱ་བའི་ལག་ལེན་ཞིག་དར་སྟབས་ལག་ལེན་དེའི་མིང་ལ་ཡང་སྙན་ངག་ཅེས་
བརྗོད་ཆོག་སྟེ། དཔེར་ན། སྒོར་མོ་ཞེས་པ་གནའ་བོའི་དངུལ་ལོར་དབྱིབས་སྒོར་
སྒོར་ཅན་གྱི་མིང་ཡིན་ཡང་ཕྱིས་ཀྱི་ཤོག་དངུལ་ཟུར་བཞིའི་དབྱིབས་ཅན་ལའང་མིང་
དེ་ག་རང་བརྗོད་འཐུས་པ་ལྟ་བུའོ། དེང་སྐབས་ཡིག་གཟུཊ་ཀྱིས་སྙན་ངག་པའི་
བློ་བཀོད་ཐད་ཀར་རམ་ཆོས་གཞན་གྱིས་བར་མ་ཆོད་པར་མཚོན་པ་ཡོངས་གྲགས་
སུ་ཆགས་ཡོད། སྙན་ངག་རྩོམ་ཞེས་བརྗོད་སྐབས་རྩོམ་པའི་ལས་འགན་དེ་རྗོད་
བྱེད་ཀྱི་ངག་གིས་བརྩམ་དགོས་པ་མིན་ལ། འབྲི་བྱེད་ཀྱི་སྨྱུ་གུས་བརྩམ་དགོས་པའང་
མིན། ཡིན་པ་ནི་གཙོ་བོ་སྙན་ངག་པའི་རྣམ་དཔྱོད་ཀྱིས་བརྩམ་དགོས། དེ་ལྟའི་
བརྩམ་བྱ་དེ་བསམ་བློས་བརྩམས་གྲུབ་རྗེས་གྲུབ་དོན་དེ་ཉིད་མཉན་བྱར་གྱུར་པའི་
གདངས་ཀྱི་འདེགས་འཇོག་དང་། གཟུང་བྱར་གྱུར་པའི་གཟུགས་ཀྱི་བསྣོལ་འཁྱུག་
བ ་
P
'
་
*
199



སྙན་ངག་སྐོར།
ལ་འགོད་རྒྱུ་ལས་སླ་བོ་ཞིག་རེད། སྙན་ངག་རྩོམ་པ་པོས་རང་ཉིད་ཀྱི་མྱོང་བ་དང་
བསྲེས་པའི་འཇིག་རྟེན་ལྟ་ཚུལ་ལམ་རྩོམ་རིག་གི་བརྩམ་བྱ་དེ་བསམ་བློའི་ཐོག་
བརྩམས་གྲུབ་རྗེས་བསམ་བློའི་བཀོད་པ་ཕུན་སུམ་ཚོགས་པ་མཚོན་བྱེད་ནི་སྒྲ་གདངས་
གཅིག་པུ་མིན་ལ་ཡིག་གཟུགས་གཅིག་པུའང་མིན། སྙན་ངག་པའི་སྐད་གདངས་
དང་ཡིག་གཟུགས་གཉིས་ཀྱིས་སྙན་ངག་པའི་བློ་བཀོད་མཚོན་པ་ལ་གོ་རིམ་མེད་ཅིང་
དེ་གཉིས་ལས་གང་ཞིག་སྔ་བར་འབྱུང་ཐག་གིས་མི་ཆོད། སྙན་ངག་པའི་རྗོད་ངག་
དང་ཡིག་གཟུགས་གཉིས་སྙན་ངག་གི་བརྩམ་བྱ་དང་རྩོམ་བྱེད་མཐར་གཏུགས་པ་
གང་ཡང་མིན། སྙན་ངག་པས་བརྗོད་བྱ་གང་ཡང་རུང་བ་ཞིག་བློ་ངོར་ཕྱོགས་སྡོམ་
ཟིན་རྗེས་ཕྱོགས་སྡོམ་དེ་རྗོད་ངག་ཁོ་ནའི་ལམ་ནས་སྤྱི་ཚོགས་ལ་ངོ་སྤྲོད་དང་ཁྱབ་
གདལ་གཏོང་སྟངས་ཡོད་པ་བཞིན། སྙན་ངག་པའི་བློ་བཀོད་ཕུན་སུམ་ཚོགས་པ་
དེ་ཡིག་གཟུགས་ཁོ་ནའི་སྟེང་ནས་ཀྱང་སྤྱི་ཚོགས་ལ་ངོ་སྤྲོད་དང་ཁྱབ་གདལ་གཏོང་
སྟངས་ཡོད། དེའི་ཕྱིར་སྙན་ངག་གི་གོ་དོན་དེ་ཤར་གླིང་དང་ནུབ་གླིང་གི་མཁས་
པ་མང་པོས། ཚོར་འདུ་སོར་བཞག་གི་སྟེང་བཞག་པ་དང་། རྗོད་ངག་སོར་བཞག་
གི་སྟེང་བཞག་པ། བློ་ངག་གཉིས་གཅིག་འདྲེས་ཀྱིས་བཞག་གནང་བ་སོགས་མང་
དག་ཅིག་ཡོད་པས་འདིར་དཔེ་མཚོན་ཙམ་དྲངས་ན། སྙན་ངག་ཅེས་པ་སྟེང་གི་
བཀོད་པའི་ཁྱབ་ཁོངས་སུ་གཏོགས་པའི་རྩོམ་རིག་སྒྱུ་རྩལ་གྱི་ཡ་གྱལ་ཞིག་ཡིན་ལ་
ཞེས་དང་། སྙན་ངག་ནི་ཚོར་འདུ་དྲག་པོའམ་རྟོག་འཆར་གྱི་ནུས་ཤུགས་དང་ལྡན་
པའི་སྒྱུ་རྩལ་མཚོན་སྟངས་ཤིག་ལ་ཟེར་ཞེས་དང་། སྙན་ངག་ཅེས་པ་རྟོག་འཆར་
གྱི་ཚོར་སྣང་ངོ་ཞེས་དང་། རྩོམ་རིག་ཁྲོད་དུ་བློ་ཡི་བཀོད་པའམ་རྟོག་འཆར་གྱི་
བློ་ཡུལ་དེ་དབྱངས་ཀྱི་འགྱུར་ཁུགས་སུ་བཀུག་ཅིང་རི་མོའི་རྣམ་པར་ཕབ་པའི་ལྗགས་
རྩོམ་ཞིག་ལ་སྙན་ངག་གོ་ཞེས་དང་། རྒྱའི་གོང་མ་ཧན་རྒྱལ་རབས་ཀྱི་སྐབས་སུ་
བྲིས་པའི་(མའོ་ཧྲིའི་གླེང་གཞིའི་)ནང་དུ། སྙན་ངག་ཅེས་པ་བློ་ཡི་ཁྱབ་ཕྱོགས་
200



སྙན་ངག་ཅེས་པའི་མིང་དང་སྙན་ངག་གི་གོ་དོན་འཚོལ་བ།
ཤིག་སྟེ། སེམས་ལ་ངེས་པ་ནི་བློ་ཡིན་ལ། དེ་ངག་ལས་འཁྲོལ་བ་ནི་སྙན་ངག་གོ་
ཞེས་དང་། བོད་མཁས་པས། སྤྱིར་སྙན་ངག་ཅེས་པ་ནི་རྣ་བར་སྙན་ཞིང་ཡིད་
འཕྲོག་པའི་ཚིག་གོ་ཞེས་དང་། འཇུ་མི་ཕམ་གྱིས། ངག་གི་རྒྱུན་གང་ཞིག་སྒྲ་དང་
དོན་གྱི་རྣམ་པ་བརྗོད་ཚུལ་མཛེས་ཤིང་ཡིད་དུ་འོང་བའི་ཡོན་ཏན་གྱི་ཁྱད་པར་དང་
ལྡན་པ་ལ་སྙན་ངག་ཅེས་མངོན་པར་བརྗོད་དོ་ཞེས་པ་དང་། གཉའ་བློ་རྒྱལ་གྱིས།
སྙན་ངག་ཅེས་པ་ནི་བསམ་པའི་བཀོད་པ་ཕུན་སུམ་ཚོགས་པའི་རྨང་གཞིའི་ཐོག་སྣང་
བརྙན་གཟུགས་སུ་འགོད་པའི་ཐབས་ཤེས་ལ་བརྟེན་ནས་སྤྱི་ཚོགས་ཀྱི་འཚོ་བའི་ནང་
དོན་དེ་གཅིག་སྡུད་ཀྱིས་མཚོན་པ་ཞིག་རེད་ཅེས་པ་སོགས་སྙན་ངག་ཅེས་པའི་ངོས་
འཛིན་ཐ་དད་པ་མང་བས་སྙན་ངག་གི་མཚན་ཉིད་གཅིག་གྱུར་ཞིག་བྱུང་མེད། འོན་
ཀྱང་། ཁོ་བོའི་བསམ་ཚུལ་ལ། སྙན་ངག་ཅེས་པ་སྙན་ངག་པའི་བློ་བཀོད་རྨད་
དུ་བྱུང་བ་དེ་ཡིག་ངག་གང་རུང་གི་ཐབས་ལམ་བརྒྱུད་སྤྱི་ཚོགས་ཀྱི་རྟོག་འཆར་གསེབ་
ཏུ་འཐིམས་ཏེ་དགའ་སྐྱོ་ཆགས་སྡང་གི་ཚོར་འདུ་རང་ཤུགས་ཀྱིས་འཐེན་ནུས་པ་ཞིག་
ཡིན་དགོས་སྙམ་མོ། །
ཁྱོད་ལ་ཤེས་རྒྱ་ཆེ་ཞིང་རིགས་པས་ཕྱུག།
ཁོང་ལ་བལྟ་རྒྱ་ཆེ་ཞིང་ལུང་གིས་ཕྱུག།
ང་རང་ལུང་རིགས་གང་གིས་དབུལ་གྱུར་ཀྱང་།།
བྱེས་གྲྭའི་ལྡུམ་རྭར་མེ་ཏོག་རྐང་གཅིག་ཕུལ།།
ཞེས་ཀྱང་སྨྲའོ།
201



སྙན་ངག་སྐོར།
ཚིག་རྒྱན་དང་སྙན་ངག་སྐོར་
ཅུང་ཙམ་གླེང་བ།
དཀོན་མཆོག་དགེ་འདུན།
( སྟག་ཚང་ལྷ་མོ་ཀིརྟི་དགོན།)
༄༅། དེ་ཡང་སྙན་ངག་ཅེས་པའི་གོ་དོན་འདིར་དེང་གི་སྙན་ངག་སྨྲ་བ་འཇུ་སྐལ་
བཟང་ནས། བསྲེགས་བཅད་བརྡར་བའི་གསེར་བཞིན་དུ་དཔྱད་འཇོག་གི་རིག་པས་
གཏན་ལ་ཕབ་པ་ནི། སྒྱུ་རྩལ་རྩོམ་རིག་གི་རྩོམ་ལུས་ཤིག་ལ་གོ་བ་དེ་ལྟར་མོད། དེའི་
སྒྱུ་རྩལ་རྩོམ་རིག་ནི། སྐད་ཆའི་སྒྱུ་རྩལ་ལ་བརྟེན་ནས་འཚོ་བ་གཟུགས་བརྙན་དུ་
བསྐྲུན་ཞིང་། ཡིད་ཀྱི་འགྱུར་བ་བརྗོད་པའི་སྤྱི་ཚོགས་འདུ་ཤེས་འཛིན་སྟངས་ཤིག་
ཅེས་དང་། རྩོམ་ལུས་ནི། མེ་ལོང་མའི་བཅད་ལྷུག་སྤེལ་གསུམ་གྱི་རྣམ་པ་ཁོ་ནའི་
ཆ་ནས་བཞག་པ་མ་ཡིན་པར། སྒྲུང་རྩོམ་དང་ཟློས་གར། གླུ་དང་ལེགས་བཤད་
སོགས་ཀྱང་འདུ་བའི་རྩོམ་ལུས་ཀྱི་རིགས་ཤིག་ལ་འདོད་ཅེས་གསུངས་པ་ལྟར་རོ།
འོན་ཀྱང་འཚོ་བ་གཟུགས་བརྙན་དུ་བསྐྲུན་ཐུབ་པ་ནི་བརྗོད་འདོད་ཀྱི་ངག་ཚིག་གི་
ཕྲེང་བར་གསོན་ཉམས་ལྡན་པའི་ཉམས་འགྱུར་གྱི་རོ་མངར་བསྐྱེད་ཐུབ་མིན་ལ་རག་
ལས་པ་དང་། དེ་ཡང་ཐུན་མིན་སྙན་ངག་གི་རྒྱན་གྱིས་སྤྲས་པ་ལ་རག་ལས་པ་དང་།
ཐུན་མིན་སྙན་ངག་གི་རྒྱན་གྱིས་སྤྲས་པ་དེ་ཡང་ཚིག་རྒྱན་གྱི་ཚོན་མདོག་སྤུད་པ་ལ་
རག་ལས་པའི་རྒྱུ་མཚན་གྱིས། འབྲུག་ཁམས་སྤྲུལ་བསྟན་འཛིན་ཆོས་ཀྱི་ཉི་མས་
མཛད་པའི་སྙན་འགྲེལ་དབྱངས་ཅན་ངག་གི་རོལ་མཚོ་ལས། ཚིག་རྒྱན་ཤེས་ན་
སྙན་ངག་ལ་མི་རྨོངས་ཞེས་གསུངས་སོ། དེས་ན་ཚིག་རྒྱན་ཤེས་པ་ནི་སྙན་ངག་
202



ཚིག་རྒྱན་དང་སྙན་ངག་སྐོར།
ཤེས་པའི་རྒྱུ་ལྟ་བུར་བསྟན་མོད། འོན་ཀྱང་ལ་ལས་སྙན་ངག་ཤེས་ན་ཚིག་རྒྱན་
ལ་མི་རྨོངས་ཞེས་རྒྱུ་འབྲས་གོ་ལྡོག་པའི་ཚུལ་གྱིས་གསུངས་པ་ནི་མི་འཐད་པ་ཁོ་ནའོ།
དེ་ཡང་སྐབས་འདིར། ཚིག་རྒྱན་དང་སྙན་ངག་གཉིས་དོན་གཅིག་ཏུ་འགྲེལ་བ་དང་།
ཐ་དད་དུ་འགྲེལ་བ་སོགས་ཁག་མི་འདྲ་བ་གཉིས་ཙམ་བྱུང་མོད། །
དང་པོ་ལྟར་ན། གོང་དུ་ལུང་དྲངས་པ་ལྟར། སྙིགས་དུས་ཀྱི་སྙན་ངག་
སྨྲ་བའི་ཁྱུ་མཆོག་འབྲུག་ཁམས་སྤྲུལ་བསྟན་འཛིན་ཆོས་ཀྱི་ཉི་མས་མཛད་པའི་སྙན་
འགྲེལ་དབྱངས་ཅན་ངག་གི་རོལ་མཚོ་ལས། ཚིག་རྒྱན་ཤེས་ན་སྙན་ངག་ལ་མི་
རྨོངས་ཞེས་གསུངས་པ་དང་དངོས་སུ་འགལ་ཨེ་འགྲོ་སྙམ་སྟེ། དེར་སྙན་ངག་ཤེས་
པ་ལ་ཚིག་རྒྱན་ཤེས་པ་དེའི་སྔོན་དུ་འགྲོ་དགོས་པའམ་ཚིག་རྒྱན་ཤེས་པ་ནི་སྙན་ངག་
ཤེས་པའི་རྒྱུ་ལྟ་བུར་བསྟན་པ་དེ་ཡི་ཕྱིར་རོ།
གཉིས་པ་ལྟར་ན། ཚིག་རྒྱན་དང་སྙན་ངག་གི་ཁྱད་པར་ཕྱེ་ནས་ཐ་དད་དུ་
འདོད་མོད་ཀྱང་། ཚིག་རྒྱན་གྱི་དགོས་པ་བཤད་པ་ཉིད་དོན་དུ་སྙན་ངག་དང་ཁྱད་
མེད་དུ་སོང་བས་མི་འཐད་པར་སྣང་སྟེ། དེ་ཉིད་དུ་ཚིག་རྒྱན་གྱི་དགོས་པ་བཤད་
པ་འདི་ལྟར། ཚིག་སྙན་ཞིང་མཛེས་པ་ཙམ་གྱིས་མི་ཆོག་པར། ལུས་ཚིགས་བཅད་
དམ་ཚིག་ལྷུག་གམ་བཅད་ལྷུག་སྤེལ་མ་གང་ཡང་རུང་བ། སྲོག་བརྗོད་བྱ་དོན་གྱི་
སྙིང་བོ་རབ་ཏུ་ལྡན་པ། རྒྱན་རང་བཞིན་བརྗོད་པའམ་འཁྱོག་པར་བརྗོད་པས་གང་
འཚམ་གྱིས་རྣམ་པར་སྤྲས་པ་ཞིག་ཡིན་ན་གཞི་ནས་ཚིག་རྒྱན་གྱི་དགོས་པ་ཡོངས་
སུ་གྲུབ་པ་ཡིན་ནོ། ཞེས་གསུངས་པ་འདི་སྙན་ངག་གི་དགོས་ཆོས་དང་དཔྱད་སྡུར་
གྱི་རིག་པས་བརྟག་ན་ཤེས་པ་དེ་རེད། འོ་ན་ཁྱེད་ཀྱིས་ཚིག་རྒྱན་ཞེས་པ་གང་འདྲ་
ཞིག་ལ་བྱ་ཞེ་ན། བཤད་པར་བྱ་སྟེ། དང་པོ་ཚིག་རྒྱན་གྱི་ངོ་བོ་བཤད་པ་དང་།
གཉིས་པ་ཚིག་རྒྱན་དང་སྙན་ངག་གི་ཁྱད་པར་བཤད་པ་དང་གསུམ་པ་ཉེར་མཁོའི་
ཚིག་རྒྱན་འགའ་ཞིག་བཀོད་པ། བཞི་པ་སྙན་ངག་གི་ཉམས་འགྱུར་བཏོད་ཚུལ་བཤད་
203



སྙན་ངག་སྐོར།
པའོ། །
དང་པོ་ནི། ཁམས་ཀྱི་སྙན་ངག་པ་ཆེན་པོ་འཇུ་མི་ཕམ་འཇམ་དབྱངས་རྣམ་
རྒྱལ་རྒྱ་མཚོས་རང་གི་བསྟན་བཅོས་སྙན་འགྲེལ་དབྱངས་ཅན་དགྱེས་པའི་རོལ་མཚོ་
ཞེས་པའི་ནང་དུ་སྨྲ་བའི་ཚིག་རྣམས་ལ་ཡིད་དུ་འོང་བའི་ཉམས་ཀྱི་ཁྱད་པར་
བཏོན་པའི་ཐབས་ཞེས་གསུངས་པ་དེ་ནི་ཚིག་རྒྱན་གྱི་མཚན་ཉིད་དུ་བཞག་ན་ཤིན་
ཏུ་ལེགས་པར་སེམས་ཞེས་དཔའ་རིས་སངས་རྒྱས་ནས། བོད་ཀྱི་ཚིག་རྒྱན་རིག་
པའི་སྒོ་འབྱེད་འཕྲུལ་གྱི་ལྡེ་མིག་ལས་གསུངས་པ་ལྟར་རོ།
གཉིས་པ་ནི། དེ་ཡང་སྙན་ངག་ནི་ཚང་མས་མཁྱེན་གསལ་ལྟར་བཤད་མི་
དགོས་པ་དེ་རེད། ཚིག་རྒྱན་ནི་རང་ཉིད་གཅིག་པུས་སྒྲ་དོན་གྱི་ཉམས་ཁྱད་གང་
ཡང་བསྐྱེད་མི་ཐུབ་ཅིང་། ཚོན་མདོག་ལ་བཀྲག་མདངས་འབྱིན་པའི་ཚུལ་ལྟར།
སྨྲ་བའི་ཚིག་དང་སྙན་ངག་གི་རྒྱན་སོགས་ལ་སྦྱར་ཚེ། ཉམས་ཁྱད་ཀྱི་ཟིལ་མངར་
བསྐྱེད་པར་བྱེད་པའི་རམ་འདེགས་སམ་ཕན་པའི་ཐབས་ཤིག་ལ་ཟེར་ཏེ། འོག་གི་
དཔེ་བརྗོད་ལས་ཤེས་པར་བྱའོ། །
གསུམ་པ་ནི། དེ་ཡང་འདིར་བཀོད་པའི་ཚིག་རྒྱན་འདི་རྣམས་བདག་གི་སློབ་
དཔོན་རིན་པོ་ཆེ་དཀོན་མཆོག་ཤེས་རབ་བམ་མི་ཕམ་དགེ་ལེགས་དབྱངས་ཅན་རིག་
པའི་འདོད་འཇོ་ནས། ངེད་ཅག་ཀིརྟིའི་བྱེས་པ་གྲྭ་ཚང་གི་སློབ་གཉེར་བ་རྣམས་ཀྱིས་
སྙན་ངག་གི་དཔེ་བརྗོད་འཇོག་པར། ཉེ་བར་མཁོ་བའི་ཐབས་སུ་དགོངས་ནས། གང་
ཉིད་ཀྱིས་དཔེ་འཁྲིད་བྱེད་ཞོར་དུ་ནངས་ནུབ་ཀྱི་དགུང་སེང་སྐབས་དཀའ་ཚེགས་
ལ་མ་འཛེམས་པར་རྣམ་དཀར་གྱི་ལྷག་བསམ་ལྷུར་བླངས་ཏེ། གཞུང་མང་བོ་ནས་
བསལ་བ་དང་རང་གི་རྣམ་དཔྱོད་ཀྱིས་བསྐྲུན་པའང་མི་ཉུང་བ་ཞིག་ཡོད་པ་རྣམས་
འདིར་འགོད་པར་བྱས་ན་འདི་ལྟ་སྟེ། ༡ ཀུན་དགའི་དཔལ། ༢ ཀུན་དགའི་
འཛུམ། ༣ ཀུན་དགའི་རོལ་བ་འབུམ། ༤ ཀུན་དགའི་དཔྱིད་དུ་སྨིན། ༥ ཀུན་
204



ཚིག་རྒྱན་དང་སྙན་ངག་སྐོར།
དགའི་དཔྱིད་དུ་བསྟིམས། ༦ ཀུན་དགའི་དཔལ་དུ་གྲོལ། ༧ ཀུན་དགའི་བདུད་
རྩིར་བསྐྱིལ། ༨ ཀུན་དགའི་རྒྱ་མཚོར་ལྷུང་། ༩ ཀུན་དགའི་ཆུ་གཏེར་འཕེལ།
༡༠ ཀུན་དགའི་ཕུན་ཚོགས་འཛོམས། ༡༡ ཀུན་དགའི་དཔལ་དུ་མཛེས། ༡༢
ཀུན་དགའི་དཔྱིད་དུ་ལྡེམ། ༡༣ ཀུན་དགའི་གཏམ་སྙན། ༡༤ ཀུན་དགའ་
གསར་བའི་དཔལ། ༡༥ ཀུན་དགའ་གསར་བའི་རོ། ༡༦ ཀུན་དགའ་གསར་
བའི་འཛུམ། ༡༧ ཀུན་དགའི་གཟུགས་བརྙན། ༡༨ ཀུན་ཏུ་མཛེས། ༡༩ ཀུན་
ནས་བཞད། ༢༠ ཀུན་ནས་འབད། ༢༡ ཀུན་ཏུ་སྒྲོལ། ༢༢ ཀུན་གྱི་གཤིས།
༢༣ ཀུན་གྱི་དཔལ་དུ་ཤར། ༢༩ ཁོང་ཡངས། ༢༥ ཁོང་ནས་རྒོད། ༢༦
འཛུམ་ཞལ་ངོམ། ༢༧ འཛུམ་དཀར་ངོམ། ༢༨ འཛུམ་ཟེར་སྤྲོའམ་འཕྲོ། ༢༩
འཛུམ་འོད་རྒྱས། ༣༠ མངོན་པར་རྩེན། ༣༡ མངོན་པར་སྤྲོ། ༣༢ མངོན་
དགའི་རོ། ༣༣ མངོན་དགའི་འཛུམ། ༣༩ ཆོ་ག་རྫོགས། ༣༥ ཆོ་ག་སྒྲུབ།
༣༦ སོས་ཀའི་དུས་སྟོན། ༣༧ དབྱར་གྱི་དུས་སྟོན། ༣༨ རྫོགས་ལྡན་གསར་
བ། ༢༩ ཟླ་ཤེལ་གསར་བ། ༤༠ སྣང་བ་གསར་བ། ༤༡ ཆུ་འཛིན་གསར་བ།
༤༢ ཆུ་ཁུར་གསར་བ། ༤༣ མེ་ཏོག་གསར་བ། ༤༤ ལེགས་བཤད་གསར་བ།
༤༥ རེག་པ་གསར་པ། ༤༦ ཟླ་གཞོན་གསར་པ། ༤༧ ལང་ཚོ་གསར་པ། ༤༨
ཐུན་མཚམས་གསར་པ། ༤༩ བདུད་རྩི་གསར་པ། ༥༠ མངོན་འདོད་གསར་
པ། ༥༡ སྟོན་ཟླ་གཞོན་ནུ། ༥༢ པད་དཀརx། ༥༣ མཁྱེན་གཏེརx། ༥༤
ལྕུག་ཕྲནx། ༥༥ ཀུ་མུད *། ༥༦ ཨུ་ཏྤལx། ༥༧ ཉིན་བྱེདx། ༥༨ རྩེ་
དགའ་གསར་པ། ༥༩ སྐྱེངས་སྟེར། ༦༠ སྐལ་བཟང་བྱིན། ༦༡ སྐལ་བཟང་
བྱས། ༦༢ སྐལ་བཟང་བསྒྲུབས། ༦༣ སྐལ་བཟང་སྟེར། ༦༤ ཤིས་པ་བསྒྲུབ།
པ༥ མིག་གི་བདུད་རྩི། ༦༦ རྣ་བའི་དཔྱིད། ༦༧ སྙིང་གི་ཐིག་ལེ། པར དཔལ་
གྱི་དུམ་བུ། ༦༩ རྣམ་པར་མཛེས། ༧༠ རྣམ་པར་བཀྲ། ༧༡ རྣམ་པར་རོལ།
205



-
-
-
-
སྙན་ངག་སྐོར།
༧༢ རྣམ་པར་རྟོག ༧༣ རྣམ་པར་དག ༧༤ རྣམ་པར་དཀར། ༧༥ རྣམ་པར་
དབེན། ༧༦ ཡོངས་སུ་གསལ། ༧༧ མངོན་པར་འཕགས། ༧༨ མངོན་པར་
གསལ། ༧༩ མངོན་པར་བཞད། ༨༠ ཡིད་ཀྱི་ཆོམ་རྐུན། ༨༡ བརྟན་པ་
ཉམས་པར་བྱས། ༨༢ ཡིད་ཀྱི་བརྟན་པ་འཕྲོག ༨༣ གར་དུ་བསྒྱུར། ༨༩
གར་དུ་རྩེན། ༨༥ གར་དུ་རོལ། ༨༦ ཡོངས་འདུའི་སྙེ་མ། ༨༧ ལི་ཁྲིའི་སྙེ་མ།
༨༨ དཔག་བསམ་སྙེ་མ། ༨༩ གསེར་གྱི་སྙེ་མ། ༩༠ བདུད་རྩིའི་སྙེ་མ། ༩༡
ལང་ཚོའི་སྙེ་མ། ༩༢ མཁྱེན་གཏེར་ཀློང་། ༩༣ ཆོས་སྐུའི་ཀློང ༩༤ གཟི་འོད་
འབར། ༩༥ འོད་སྟོང་འབར། ༩༦ བདུད་རྩིའི་ཐིགས་པ་འབུམ། ༩༧ ཟིལ་
དངར་འབུམ། ༩༨ ཉིན་བྱེད་འབུམ་གྱི་གཟི། ༩༩ ཟླ་བ་འབུམ། ༡༠༠ རྩེ་
དགའ་ལྷུར་ལེན། ༡༠༡ རལ་བའི་ནགས་ཀླུང་། ༡༠༢ འཆར་ཀའི་མེ་ཏོག
༡༠༣ ཡིད་ཀྱི་སྡུག་གུ་མ། ༡༠༤ བླ་ན་འབར། ༡༠༥ བླ་ན་མཐོ། ༡༠༦
མཚར་སྡུག་འབུམ། ༡༠༧ ཡེ་ཤེས་སྒྱུ་མའི་རྩེད་འཇོ། ༡༠༨ གཟུགས་སྐུའི་
བཀོད་པ་འབུམ། ༡༠༩ མཚན་དཔེའི་མེ་ཏོག་གསར་བ། ༡༡༠ རོལ་བ་འབུམ།
༡༡༡ རོལ་གར་འབུམ། ༡༡༢ སྙན་ཚིག་གཏེར་གྲོལ། ༡༡༣ ངོ་མཚར་འཕུར་
ལྡིང་རོལ་བའི་གར། ༡༡༤ སྙིང་ལ་ཟུག་རྔུ་བྱིན། ༡༡༥ སྙིང་ལ་འཇིགས་པ་
སྟེར། ༡༡༦ མན་ཤེལ་རྩིག་ངོས། ༡༡༦ རྣ་བའི་རྒྱན་དུ་སྤུད། ༡༡༧ སྙན་
འགྱུར་བཀྱེ་བའི་དཔྱིད། ༡༡༨ འོད་རིས། ༡༡༩ ལང་ཚོའི་དཔལ་འབར། ༡༢༠
འོད་བརྒྱའི་རྩེད་དགའ་འགྱེད། ༡༢༡ ཕྱོགས་ཀྱི་མཛེས་མའི་རྣ་བའི་རྒྱན་དུ་འབར།
༡༢༢ ཕྱོགས་ཀྱི་མཛེས་མ། ༡༢༣གྲགས་པའི་འཁོར་ལོ། ༡༢༩ རང་ཚུགས་མི་
བཟོད། ༡༢༥ དོག་མེད་བདེ་བ་འདྲེན། ༡༢༦ མ་སྨད་རྣམ་དཔྱོད། ༡༢༧ འདི་
ཀོ་ཨེ་མ་རྨད། ༡༢༨ ཨེ་མ་མཚར། ༡༢༩ མི་ཟད་གཏེར། ༡༣༠ ལྟ་བས་མི་
ངོམས། ༡༣༡ འདོད་དགུའི་གཏེར། ༡༣༣ ཆར་དུ་བསྙིལ། ༡༣༣ གྲུ་ཆར་
206



ཚིག་རྒྱན་དང་སྙན་ངག་སྐོར།
འབེབས། ༡༣༤ མཚར་དུ་བསྟར། ༡༣༥ གཡུར་དུ་ཟ། ༡༣༦ བདུད་རྩིར་
ཡོངས་སྨིན། ༡༣༧ བྱམས་བརྩེ་ཆུ་ལྡན་ཕང་བ། ༡༣༨ སྙན་ཚིག་གློག་གི་རྩེད་
དགའ། ༡༣༩ ལྟ་ན་སྡུག ༡༤༠ ཟད་མི་ཤེས། ༡༤༡ ཟླ་བོར་སྙེམས། ༡༤༢
དཔལ་ཡང་འཕྲོག ༡༤༣ དཔྱིད་དུ་ཆེ། ༡༤༤ འཁྲི་ཤིང་གསར་བའི་ལྗོན། ༡༤ ༥
རེག་པའི་དགའ་སྟོན། ༡༤༦ སིལ་མ་འབུམ། ༡༤༧ ཕྱོགས་སུ་འཕུར། ༡༩༨
གློག་གི་གར། ༡༤༩ གློག་ཞགས་སྣོལ་མ། ༡༥༠ ག་བུར་འཛག ༡༥༡ ག་བུར་
འབུམ་དུ་གཡོ། ༡༥༢ ག་བུར་ཐིགས་པ་འཛག ༡༥༣ ཅི་ཡང་བཀྲ། ༡༥ ༤ ཅི་
ཡང་སྨྲ། ༡༥༥ ཅི་ཡང་སྟོན། ༡༥༦ ཅི་ཡང་བཞད། ༡༥༧ གྲགས་སྙན་
གདུགས་དཀར། ༡༥༨ གློག་གི་དྲ་བ། ༡༥༩ འཁྱུད་པའི་རྩེ་དགའ་། ༡༦༠
བིཌཱུར་ཞུན་མའི་ཁམས། ༡༦༡ སྙན་པའི་འགྱུར་བག་འབུམ། ༡༦༢ ཁོང་ལས་
བརྒལ། ༡༦༣ རྣམ་འགྱུར་འཛིན། ༡༦༤ ལྷན་ཅིག་བགོད་པའི་རྩེ་དགའ་ངོམ།
༡༦༥ དོ་ཤལ་ཕྱོགས་ཀྱི་བུ་མོའི་མགྲིན་པ་ལ། ༡༦༦ ཡིད་ཀྱི་ཐིག་ལེ། ༡༦༧
རབ་གསལ་བློ་མིག ༡༦༨ ཀུན་དགའི་གཟུགས་བརྙན། ༡༦༩ མཚན་གྱི་མེ་
ཏོག་གསལ་འབར་བ། ༡༧༠ དོགས་མེད་རྒྱུ། ༡༧༡ ཟོལ་གྱིས་འགོག ༡༧༢
ཐུང་ངུར་བསྒྲུབས། ༡༧༣ སྤུན་ཟླར་སྙེམས། ༡༧༤ འཛུམ་མདངས་འཆོར།
༡༧༥ ལྷུག་པར་གྲོལ། ༡༧༦ སྙིང་བོ་འཛིན། ༡༧༧ གྲུ་ཆར་འཇོ། ༡༧༨ ལྡང་
བའི་ཟློས་གར་རྩེན། ༡༧༩ འོད་ཕུང་འབར། ༡༨༠ ཁོང་འཛུམ་སྤྲོ། ༡༨༡ རྣ་
བཅུད་ལེན། ༡༨༢ དགེ་ལེགས་འབུམ། ༡༨༣ རང་སྒྲ་རྒོད། ༡༨༤ ཡངས་
པོར་གྲོལ། ཞེས་གསུངས་པ་ལྟར་རོ། །
བཞི་པ་སྙན་ངག་གི་ཉམས་འགྱུར་བཏོད་ཚུལ་བཤད་པ་ལ་གསུམ། དང་
པོ་སྤྱིར་སྙན་ངག་གི་ཉམས་བཏོད་ཚུལ། གཉིས་པ་ཚིག་རྒྱན་སྦྱར་བའི་ཕན་ཡོན་
དང་། གསུམ་པ་མ་སྦྱར་བའི་ཉེས་དམིགས་ཏེ་གསུམ་མོ།
207
，



སྙན་ངག་སྐོར།
དང་པོ་སྤྱིར་སྙན་ངག་གི་ཉམས་བཏོད་ཚུལ་ནི། རྗེ་འཇིགས་མེད་རིགས་
པའི་བློ་གྲོས་ཀྱིས། བཅིངས་འགྲོལ་དམག་ལ་དཔའ་མཛངས་དང་མཚོན་ཆ། འཐབ་
ཇུས་སོགས་ཆེས་ཕུལ་ཏུ་བྱུང་བའི་བསྔགས་ཚིག་ཉེ་བར་བཀོད་ནས། དེས་རྒྱལ་
ཁབ་གནོད་སྐྱེལ་དཔུང་ཁག་གི་མིང་ཙམ་ཡང་ཤུལ་ལུས་མེད་པར་ཐལ་བའི་རྡུལ་
དུ་བརླགས་སོང་ཞེས་པ་ཙམ་ཞིག་སྙན་ཚིག་དང་འབྲེལ་བར་སྤེལ་ན་ཡང་ཤིན་ཏུ་
ལེགས་མོད་ཀྱི། ད་དུང་དེ་བས་དགྲ་ཟླ་ཕ་རོལ་བོ་ལ་དཔའ་ངར་དང་མཚོན་ཆ་དང་
གཡོ་འཕྲུལ་སོགས་ཆ་གང་ཐད་ནས་དཔགས་ན་ཕལ་བ་ཞིག་གིས་བསྒྲུན་དུ་མེད་ཚུལ་
གྱི་སྒོ་ནས་རྒྱ་ཆེར་བསྟོད་ཅིང་། སུས་ཀྱང་འཐབ་ཚུལ་རང་ག་བ་ཞིག་གིས་ཕམ་
མི་ནུས་པར་བརྗོད་པའི་མཐར། དེ་འདྲའི་དཔུང་ཁག་ཤིན་ཏུ་རྒྱལ་དཀའ་བ་ལས་
ཀྱང་བསྔགས་བྱའི་བཅིངས་གྲོལ་དམག་བདེ་བླག་ཏུ་གཡུལ་ལས་རྣམ་པར་རྒྱལ་བར་
བསྔགས་ན་ནི། སྙན་ངག་གི་ཉམས་ཆེས་ཁྱད་པར་དུ་འཕགས་པར་འགྱུར་བ་འདི་
ཉིད་ཚུལ་གཞན་ལ་སྦྱར་བ་བྱའོ། ཞེས་པ་དང་། ལྷག་པར་དུ་གང་ཉིད་ཀྱིས་སྙན་
ངག་གི་གོ་དོན་བཤད་པའི་སྐབས། སྙན་ངག་ཅེས་པ་ནི་བཅད་ལྷུག་སྤེལ་མའི་རྩོམ་
ཙམ་ཁོ་ན་ལ་གོ་བར་བྱས་ན་ད་དུང་ཁྱབ་ཆུང་ཆེས་པ་དང་། དེ་དག་ལས་གཞན་
མཁས་པའི་དཀྱིལ་འཁོར་གདན་འཛོམས་པའི་དབུས་སུ་དོན་དང་ལྡན་པའི་འབེལ་
གཏམ་བྱེད་པ། སྐྱེ་བོ་མང་པོའི་ཁྲོམ་དུ་གཙུག་ལག་ལས་དྲངས་པའི་གཞུང་འཆད་
པ། དོན་གཉེར་དང་ལྡན་པའི་སློབ་བུ་རྣམས་ལ་གཞུང་འཁྲིད་བྱེད་པ། ཕས་ཀྱི་
རྒོལ་བ་ལ་བརྒལ་ཞིང་བརྟག་པའི་སྒོ་ནས་རྩོད་པ་བྱེད་པ། སྐབས་བབ་ཀྱི་དོན་དམིགས་
ཕིག་པའི་ཆེད་དུ་ཟུར་ཟ་དང་ཤགས་འབྱེད་བྱེད་པ། ཐ་ན་གྲོགས་ཕན་ཚུན་མཛའ་
འདྲིས་ཀྱི་ཀུན་སློང་མཚོན་པའི་སླད་དུ་མོལ་མཆིད་དང་། གླེང་མོལ་བྱེད་པ་ཚུན་
གྱི་ཚིག་སྦྱོར་སྤེལ་བའི་ཚེ་ཡང་། རང་ཚིག་སྔ་ཕྱི་འབྲེལ་ཆགས་པ། ཚིག་དོན་
གྱི་ཆ་ལ་སྐྱོན་མེད་པ། བློ་དང་ལྡན་པ་སུས་ཀྱང་གོ་སླ་བ། ཚོགས་པར་དབྱུང་མི་
208



ཚིག་རྒྱན་དང་སྙན་ངག་སྐོར།
རུང་བའི་གྲོང་སྐད་དམ་ཕལ་སྐད་ཀྱིས་མ་བསླད་པ་སོགས་གོང་སྨོས་ཁྱད་ཆོས་དེ་
དག་ཚང་བ་ཞིག་ཡིན་ན་ནི་སྙན་ངག་གི་ཉམས་རྩོལ་མེད་དུ་འཐོན་པར་འགྱུར་ལ་
ཞེས་གསུངས་པ་ལྟར་རོ། །
གཉིས་པ་ཚིག་རྒྱན་སྦྱར་བའི་ཕན་ཡོན་ནི། གོང་དུ་བཤད་པ་ལྟར་ཉམས་
ཁྱད་ཀྱི་ཟིལ་དངར་བསྐྱེད་པའི་རམ་འདེགས་བྱེད་པ་དང་ཚིག་གི་ཁ་སྐོང་བ་སོགས་
ཀྱི་ཕན་ཡོན་ཆེ་སྟེ། བསྐལ་མང་ཚོགས་ཟུང་བྱེ་བས་རབ་བསྐྲུན་རྣམ་གྲོལ་གཟུགས་
སྐུའི་བཀོད་པ་འབུམ། །ཟབ་གསལ་སྙན་འཇེབས་ཡན་ལག་དྲུག་ཅུའི་གསུང་དབྱངས་
སྙན་འགྱུར་བཀྱེ་བའི་དཔྱིད། །མཁྱེན་ཡངས་ཡེ་ཤེས་སྒྱུ་མའི་རྩེད་འཇོ་ཉི་མ་བྱེ་
བའི་མདངས་ལས་གསལ། །མ་འགག་སྒྱུ་འཕྲུལ་རོལ་གར་འོད་ཀྱིས་འཁོར་ཡུག་
ཡངས་པའི་ཁྱོན་ཀུན་འགེངས། ཞེས་པ་ལྟ་བུས་གཞན་ལ་རིགས་འགྲེ་བར་བྱའོ།
གསུམ་པ་ཚིག་རྒྱན་མ་སྦྱར་བའི་ཉེས་དམིགས་ནི། ཚིག་རྒྱན་མ་སྦྱར་ཚེ་ཚིག་ལ་
ཉམས་ཁྱད་ཀྱི་ཟིལ་དངར་བསྐྱེད་མི་ཐུབ་པ་དང་། ཚིག་མ་འདང་ཚེ་ཁ་ཡང་སྐོང་
མི་ཐུབ་པ་སོགས་ཉེས་པ་དཔག་ཏུ་མེད་པ་ཞིག་རང་བཞིན་གྱིས་སླེབས་འོང་བ་དེ་རེད།
འོན་ཀྱང་གང་བྱུང་སྦྱར་དུ་མི་རུང་བར་སྐབས་འཚམས་ཀྱིས་སྦྱར་དགོས་པ་སོགས་
ཤེས་པར་བྱའོ། །
209



སྙན་ངག་སྐོར།
ཆུང་དུས་ཀྱི་འགྲོ་འདུག
དཀོན་མཆོག་ཡེ་ཤེས།
( སྟག་ཚང་ལྷ་མོ་ཀིརྟི་དགོན། )
-
-
༄༅། ཞབས་ཟུང་བགྲོད་པས་ངལ་བ་མ་མཛད་ཅིང་། །ཡོ་བྱད་འཕྲུལ་ཆས་
རིགས་ཀྱང་མ་མཆིས་པར། །སྐྱིལ་མོ་ཀྲུང་གིས་སྡོང་རྩར་མཉམ་བཞག་པས། །ཡོད་
ཚད་གཅིག་ཅར་མཁྱེན་པའི་སྟོན་པར་འདུད།།
མ་ལུས་འགྲོ་བར་བརྩེ་ལྡན་འདྲེན་མཆོག་མ། །ཆོས་སྐུ་སྒྱུ་མའི་གར་
མཁན་མཚོ་བྱུང་མས། །མི་དགེའི་མལ་སར་དྭངས་མའི་སེམས་ཞེན་པའི། །མ་
རིག་མུན་བརྒྱ་མིང་གི་ལྷག་མར་བྱོས། །
སྟོན་ཟླའི་ཉ་གང་ཕང་ལས་འོད་དཀར་བཞིན། །ཟད་མེད་བདེ་ཆེན་
ཆོས་སྐུའི་ཀློང་ཡངས་ནས། །ཡོངས་འཆར་འཇིག་རྟེན་སྣང་བྱེད་འོད་པོ་ཆེ། །ས་
ལམ་བགྲོད་བྱེད་དམིགས་བུ་བླ་མས་སྐྱོངས།
ཞེས་ཤི་གསོན་སྐྱིད་སྡུག་ལེགས་ཉེས་ཀྱི་བྱ་བ་ཅི་ཞིག་སྟེང་དུ་བབས་
ཀྱང་མཆོག་གསུམ་བསླུ་བ་མེད་པ་ཁོང་གིས་མཁྱེན་སྙམ་པའི་བསམ་བློས་མཆོད་
པར་བརྗོད་ནས། ང་རང་ཆུང་ངུའི་དུས་སྐབས་ཀྱི་འགྲོ་སྟངས་འདུག་སྟངས་སྐོར་
ཅུང་འབྲི་བར་བགྱི་ན། ང་ནི་སྤྱི་ལོ་༡༩༧༠ལོར་ཐེ་བོའི་ནགས་རྒྱ་ཞེས་པའི་གྲོང་སྡེར་
སྐྱེས་ཤིང་། ངས་ཤེས་དུས་ངེད་མ་བུ་གཉིས་མ་གཏོགས་གཞན་བཟའ་ཚང་སུ་གཅིག་
ཀྱང་མི་འདུག གྲོང་སྡེ་དེ་ནི་ཧ་ཅང་གི་ཆེན་པོ་ཞིག་མིན་ཞིང་ཁྱིམ་ཚང་སུམ་ཅུ་
210



ཆུང་དུས་ཀྱི་འགྲོ་འདུག
སོ་བརྒྱད་ཙམ་ཡོད། ཉེ་འཁོར་ན་འབྲུ་རིགས་སྣ་ལྔ་སྨིན་པའི་ཞིང་ཁ་དང་། དེའི་
མཐར་རྩྭ་ཆུ་ཤིང་སོགས་འཛོམས་པའི་རི་བོ་ཡང་ཡོད། རྒྱབ་ཕྱོགས་སུ་བྲག་ངོས་
གཟར་བོ་ཤིན་ཏུ་མཐོན་པོ་གོང་འགབ་གཉིས་ཡོད་ཅིང་། དེར་ཡུལ་མི་རྣམས་ཀྱིས་
ཨ་མྱེས་བྲག་གཤེར་གོང་འགབ་ཅེས་འབོད་ཅིང་ཡུལ་དེའི་གཞི་བདག་ཏུ་ངོས་འཛིན་
བྱེད། དེའི་མདུན་དུ་ཡུལ་མིའི་ཕྱག་སྐོར་བྱ་སའི་ཐུགས་རྗེ་ཆེན་པོའི་ལྷ་ཁང་ཞིག་
ཡོད་ལ། བགྲེས་སོང་དང་ཕྲུ་གུ་ཆུང་ཆུང་དག་ནམ་རྒྱུན་སྐོར་བ་བྱས་ཏེ་འདུག་ཅིང་
དུས་ཆེན་ནམ་ཡིན་ལ་བགྲེས་གཞོན་ཚང་མས་དེར་དགེ་སྦྱོར་བྱེད་ཀྱི་རེད། གྲོང་
སྡེ་དེའི་མདུན་ཕྱོགས་སུ་ནགས་ཚལ་ཤུག་སྡོང་སོགས་སྣ་ཁ་མི་འདྲ་བ་མང་པོ་དང་།
གོང་ཕྱོགས་ནུབ་བྱང་མཚམས་ཀྱི་སྤང་ལྗོངས་ཉམས་སུ་དགའ་བར་རྟ་ཟོག་ལུག་
གསུམ་བག་ཕེབས་པའི་སྒོ་ནས་སྡོད་པ་ནི་ཚིགས་སུ་བཅད་པའི་སྒྲར་དྲངས་པ་ནི་འདི་
，
ལྟར། །
ཕ་མཐའ་མི་མངོན་ཀུན་གསལ་བུ་མོའི་མཐོངས།།
ས་གཞིར་འཕོས་འདྲའི་ནེའུ་གསེང་སྒེག་འཆང་མས།།
གཡང་དཀར་ལུག་ཁྱུའི་ཁྱོ་ག་བསུ་སླད་དུ།།
མར་གད་ཞུན་མ་འབུམ་གྱིས་བྱུགས་སམ་སྙམ།།
དྲང་ཞིང་ལྡེམ་པའི་ཆུ་སྐྱེས་རྐེད་པ་ནི།།
ལུས་ཕྲའི་ནུ་འབུར་འོག་མར་ལན་བརྒྱར་འཕྱ།།
ཟེ་འབྲུར་སྦྲང་རྩིའི་ཟེགས་མ་འབུམ་འཛགས་པས།།
ར་ཡིག་གཉིས་པར་འགྲམ་ཆུ་སློང་བ་བཞིན།།
མཚན་མོ་ཆུ་ཤེལ་གསལ་བའི་ཆོམ་རྐུན་མས། །
རོ་བརྒྱའི་གཏེར་འཛིན་བཅུད་རྣམས་ཁྱེར་དོགས་ནས།།
211



སྙན་ངག་སྐོར།
འདབ་མའི་གོས་ཀྱིས་ག་ལེར་འགེབས་པ་ལྟའི།།
མཚར་སྡུག་སྤང་ལྗོངས་དེ་ནི་ཡང་ཡང་དྲན།།
ཞེས་སོ། ངའི་ཨ་མ་ནི་རྐང་བ་ཐང་ཐང་ཞིག་མིན་ཞིང་། ལག་པ་ཡང་ནམ་རྒྱུན་
འཁོབ་འདྲ་འདུག འོན་ཀྱང་བཟོ་དང་ལས་ཀ་གང་ཡོད་བྱེད་ཐུབ་པར་མ་ཟད་དགེ་
སེམས་ཆེ་ཙམ་ཡོད། སྐབས་དེར་རྒྱ་མིའི་སྒྲིག་ཁྲིམས་བཙན་ཞིང་། མི་མང་ཚོགས་
འདུའི་སར་ཨ་མ་ཡར་འགྲེང་དུ་བཅུག་ནས་བརྡུང་རྡེག་དང་དམའ་འབེབས་ཚོད་
མེད་བྱས་ཡོད་ཀྱང་། ད་དུང་སྨྱུང་གནས་དང་མ་ཎི་འདོན་པ་ནི་རྒྱུན་ཆད་ཀྱི་མི་
འདུག དེའི་དུས་སུ་ཨ་མས་ཁ་གྲག་གི་མེད་པར་བརྟེན་ངས་མའི་སོ་ན་གི་ཡོད་དམ་
སྙམ་ནས་དྲིས་ཀྱང་ལན་མི་ལྡོན། ཉིན་ཞིག་ལུག་གི་བལ་འབྲེག་སྐབས་ལུག་འགུལ་
བསྐྱོད་བྱས་ཏེ་རྨ་བཟོས་པ་མཐོང་བྱུང་། དེར་བསམ་བློ་རེ་འཁོར་དུས་ལུག་རྒྱབ་
ལས་ཁྲག་ཕྱུང་བ་དང་སྨྱུང་གནས་བསྲུང་བ་གཉིས་དུས་གཅིག་ཏུ་ཨེ་ཡོང་སྙམ་ནས་
གད་མོ་ཤོར་རུང༌། བཙན་དབང་གི་འོག་ཏུ་ཉེན་ཁ་ཚ་བོ་ཡོད་ཀྱང་དགེ་སྦྱོར་མ་
བོར་བ་ནི་དེ་བས་ཀྱང་རྗེས་སུ་ཡི་རང་བྱ་འོས་པ་ཞིག་ཏུ་སྣང་སྙམ། ཡི་གེའི་དག་
ཆ་གང་ཡིན་མ་ཤེས་ཀྱང་ཡུལ་དེའི་ཁ་སྐད་ལ་སྐུ་རྫ་མ་ཟེར་བ་ཞིག་འཆམ་རྒྱུ་འདུག
དེ་འཆམ་སར་སྐྱེས་དམན་མ་གཏོགས་སྐྱེས་པ་ཡོད་མི་རུང་ཞིང་འོན་ཀྱང་ཕྲུ་གུ་ཆུང་
ཆུང་ལ་སྐྱོན་མེད་ཟེར་ནས་ང་རང་སྡོད་འཇུག་གི་འདུག འཆམ་སྟངས་ནི། ཐོག་
མར་ཐབ་ཏུ་བསངས་ཤིག་བཏང་། དེ་ནས་ཕྱག་གསུམ་འཚལ། པུས་མོ་གཉིས་
སར་བཙུགས་ནས་ལག་པ་གཡས་པར་སུར་དཀར་དང་ཤུག་པ་ཉུང་ཉུང་ཞིག་བཟུང་
སྟེ། ལྷ་སྲུང་མང་བོའི་མིང་ནས་བོས་ཏེ་མདུན་འགུག་བྱས་རྗེས་བོར་སྟོར་བྱུང་བ་
གང་ཞིག་ཡོད་མེད་དང་ཡིན་མིན་དྲི་བ་བྱེད་ཅིང་། ཡིན་པའི་རྟགས་ལ་ཤུགས་ཆེར་
མཆོང་བ་དང་། ཡོད་པའི་རྟགས་ལ་ཡོད་སའི་ཕྱོགས་དེར་ཕྱག་བྱེད་པའི་རྣམ་འགྱུར་
སྟོན་ཅིང་། ཨ་མའི་ལག་པ་ཡང་ཕྱོགས་དེར་འདྲིད་པ་ལྟར་མཐོང་བྱུང་། མཇུག་
212



ཆུང་དུས་ཀྱི་འགྲོ་འདུག
ཏུ་ངལ་གསོ་བྱོས་ཤིག་ཅེས་པའི་ཚིག་འདྲ་མང་བོ་བརྗོད་རྒྱུ་འདུག སུར་དཀར་
དང་ཤུག་པའི་དོག་པ་དེར་ལྷ་སྲུང་གནས་པ་ལ་ཡིད་ཆེས་བྱེད་བཞིན་ཡོད་ཚོད། ང་
ཡང་མ་སྐྱེས་གོང་ནས་བུ་ཞིག་ཡིན་པ་ཤེས་བྱུང་གསུང་གི་འདུག །
ཡང་༧རྒྱལ་བའི་མཛད་རྣམ་ངོས་ཀྱི་ཡུལ་དང་ངོས་ཀྱི་མི་མང་ལས། བོད་
མི་སོ་ནམ་པ་དབུལ་བོ་ཞིག་ནས། རང་གི་དཔོན་ཁུངས་འབྱོར་ལྡན་དེ་ལ་ཕྲག་དོག་
མི་བྱེད་ཅིང་། དེ་ནི་གཉིས་ཀར་ཚེ་སྔ་མའི་འབྲས་བུ་སྨིན་པ་ཁོང་ཚོས་ཤེས་ཀྱི་ཡོད་
པ་རེད་ཅེས་དང་། འདོད་པ་བྱས་ན་འདོད་པ་ལ་རྫོགས་མཐའ་མེད་ཅིང་བདེ་སྐྱིད་
ནི་གཙོ་བོ་ཡིད་ཀྱི་བདེ་བ་ལས་འབྱུང་ཞེས་གསུངས་པ་ལྟར། ཆོག་ཤེས་ཡོད་པ་ཞིག་
ཀྱང་ཡིན་འདུག་སྙམ། རྒྱུ་མཚན་ནི། ནམ་རྒྱུན་སྐྱིད་བླ་མར་མེད་སྡུག་སྤྲང་བོར་
མྱེད། རང་མ་བུ་གཉིས་སྐྱིད་པོ་རེད་མང་ཞེས་གསུང་གི་འདུག། ངས་མའི་ལད་
མོ་བྱས་ཚེ་ལྕེ་ཐོག་ཏུ་མ་ལོན་པར། བླ་མེད། སྤྲང་མྱེད་ཅེས་སྨྲས་སྐད།
ང་ལོ་བདུན་ཙམ་ལོན་སྐབས་མའི་ཕ་རྒན་བཙོན་ཁང་ནས་ཕྱིར་ཐོན་འདུག
ཁོང་གིས་ནམ་རྒྱུན་ང་ལ་མདའ་གཞུ་དང་དེ་མིན་རྩེད་ཆས་མང་བོ་བཟོ་གིན་ཡོད་
ལ༑ ང་རང་མདའ་གཞུ་ལ་དགའ་བོ་ཡོད་པར་མ་ཟད་མཚམས་རེར་ཕག་པ་དང་
བྱ་དེའི་ཕོ་བར་མདའ་ཕོག་སྟེ་སྐྱེད་མ་དང་གཞན་འཛིངས་རེས་མང་བོ་ཤོར་སོང་།
ཉིན་ཞིག་མའོ་ཙེ་ཏུང་གི་གསུང་རྩོམ་གྱི་དེབ་དང་གསེར་གྱི་དུང་ཚེ་གོར་གོར་ཅན་
འགའ་ཤས་བརྐུས་ནས་རྩེད་སྒམ་ནང་དུ་བཅུག་ཡོད་པ་ཨ་མས་གཟིགས་ནས་ཁྱེད་
ཀྱིས་འདི་གང་ནས་ཁྱེར་ཡོང་ཞེས་དྲིས་བྱུང་བ་ལ་ངས་རྙེད་པ་ཡིན་སྨྲས་ཚེ། ཧ་
བོ་འདི་འདྲ་རྙེད་རྒྱུ་གང་ནས་ཡོང་ཞེས་གནའ་ནས་ད་བར་འོ་སྐོལ་གྱི་ཁྱིམ་འདིར་
རྐུན་མ་སྐྱེས་པའི་ལོ་རྒྱུས་མེད། ཤིང་ཙན་དན་གྱི་ཤུལ་དུ་ཚེར་མ་སྐྱེས་པ་ཁྱེད་རང་
རེད། ད་གསོན་པ་ལས་ཤི་ན་དགའ། རང་མ་བུ་གཉིས་མཉམ་ཤི་བྱེད་ཟེར་ནས་
ཐག་པ་སྐེ་ལ་གོན་སོང་། དེའི་དུས་ངས་ཨ་མ་ལགས་དེ་འདྲ་མ་གནང་རོགས། རྗེས་
213



སྙན་ངག་སྐོར།
མ་ནས་རྐུན་མ་ཁྱོན་ནས་རྒྱག་གི་མིན་ཞེས་ཤུགས་ཆེན་པོས་ངུས་པ་ཁྱིམ་མཚེས་ཚང་
གི་རྒད་མོས་གོ་ནས། འ་འ་རིན་ཆེན་མཚོ་དེ་འདྲ་མ་བྱེད་ཁ་དྲོ་ཟེར་བ་དང་ཆབས་
ཅིག་ཐག་ཉེ་སའི་སྐྱེ་ཕོ་མོ་མང་བོ་རྒྱུགས་ཡོང་ནས་བར་བྱས་སོང་། དེ་ནས་བཟུང་
ངས་གཞན་གྱི་རྩེད་ཆས་མཐོང་བ་ཙམ་གྱིས་སེམས་ནང་ཚ་ལྷང་ལྷང་འགྲོ་གི་འདུག
ང་ལོ་དགུའི་ཐོག་མའི་ཨ་མའི་ཕ་རྒན་ཡང་གློ་བུར་ནད་གཞིས་ཟིན་ནས་གྲོངས་སོང་།
ཡུལ་དེ་ཁོ་ནའི་ལུགས་སྲོལ་ཞིག་ཡིན་ནམ་གང་ཡིན་མ་ཤེས་ཀྱང་ཤི་བའི་རོ་ལ་ཕྱག་
འཚལ་དགོས་ཀྱི་འདུག རྒན་མོ་ཞིག་གིས་ང་ལ་ཕྱག་འཚོལ་ཟེར་བྱུང་། ངས་
མི་ཤེས་ལབ་པར་ཨ་ཙི་ཁྱོད་ལོ་ལོན་ནས་ཕྱག་འཚལ་མི་ཤེས་པ་ག་རེ་རེད་ཟེར། ངས་
ཡང་འ་ལེ་གཞན་དག་གིས་ལག་པ་གཉིས་ཐོང་བར་སྦྱར་ནས་འགྲེང་ཉལ་གྱིས་སྐུ་
རེ་སྒུ་རེར་འཇོག་གི་འདུག་པ་དེ་རེད་དམ་སྨྲས་པར་འོ་རེད་ཟེར། དེ་རྗེས་སྐྱེད་མ་
རྒྱུན་རིང་བོར་ན་བའི་མཐའ་མ་དེར་ང་མའི་རུམ་དུ་གཉིད་འདུག་པའི་ནམ་གུང་ཞིག་
ཏུ་ཀླུ་མོ་མཚོ་ཟེར་བ་དེས་ང་ལ་ཨ་སྒྲོལ་ཞེས་སྐད་དམའ་མོས་འབོད་བཞིན་ཡོད་པར་
ངས་མགོ་བོ་ཡར་བཏེགས་ནས་བལྟས་ཚེ། ཨ་མ་ཕྱི་མའི་ལྔ་ལམ་དུ་གྱུར་འདུག
སྐབས་དེར་ཨ་ཙི་ཅི་བྱ་སྙམ་པའི་ཚོར་བ་དེ་དང་ཁོ་བོ་སྔོན་༧གོང་ས་སྐྱབས་མགོན་
ཆེན་པོའི་མདུན་ནས་བསྙེན་རྫོགས་ཀྱི་སྡོམ་པ་ལེན་སྐབས་དགའ་མོས་ཀྱི་ཚོར་བ་གཉིས་
ནི་སྐྱེས་ནས་ད་བར་གྱི་བསམ་བློའི་ནང་གི་ཚོར་བ་རྣོ་ཤོས་དེ་རེད། དེ་ནས་ནང་
གི་ཅ་ལག་ཚང་མ་ཨ་ནེའི་ལག་ཏུ་ཤོར་ནས། ང་རང་གིས་སྨན་ཉུང་ཟད་རེ་བཏུས་
ནས་དེའི་རིན་གྱིས་ལྟོ་རྒྱབ་སྐྱེལ་དགོས་པ་བྱུང་ཞིང་ལོ་བཅུ་བཞིའི་ཐོག་ཡུལ་ནས་
སྟག་ཚང་ལྷ་མོར་བྲོས་བྱོལ་དུ་ཡོང་བ་ནི་སྐྱེ་བ་འདིའི་སྟེང་མིའི་གྲས་སུ་འགྲོ་བའི་གོམ་
པ་དང་བོ་ཡིན་པ་འདྲ། །
214



རང་ཡུལ་གྱི་དཔྱིད་དཔལ།
རང་ཡུལ་གྱི་དཔྱིད་དཔལ།
དཀོན་མཆོག་ཚུལ་ཁྲིམས།
( བྲག་སྒམ་ལྷ་གསོན་དགོན།)
༄༅། ཀ་དག་ཡེ་ཤེས་ཀུན་སྣང་མངོན་པ་རུ་བརྙེས་ཀྱང་། ཁ་བའི་འགྲོ་ལ་
ཐུགས་རྗེ་འོད་ཞགས་རེ་སྐྱོང་བ། །ག་ལེར་ཐབས་ཀྱིས་བྱང་གྲོལ་སྨན་ལྗོངས་ལ་
འགོད་པའི། །ང་ཡི་མགོན་སྐྱབས་རྒྱལ་ཕྲེང་བཅུ་བཞི་པར་ན་མོ།
ཅ་རེ་འོད་འདུ་འཕྲོ་བའི་དཔལ་གྱིས་ལང་ཚོ་མ་ལུས་རྣམ་པར་སྤྲས།།
ཆ་རྫོགས་ཆུ་ཤེལ་དྭངས་མའི་ངོས་ལ་དཀྱུས་རིང་བུང་བ་གར་གྱིས་རྩེན།།
ཇ་ཁའི་མདངས་བཞིན་སྡུག་པའི་ཆོ་གས་ལེགས་བྲིས་ཚོཊ་ཀྱི་ཁེངས་པ་བསྙིལ།
ཉ་གང་ཟླ་བའི་དཔལ་ལ་འཁུ་བའི་འཇོ་མཛད་བཅོམ་ལྡན་མ་ལ་གུས། །
ཞེས་ཚིགས་སུ་བཅད་པའི་མེ་ཏོག་གི་ཕྲེང་བ་ཚར་དུ་དངར་བས་མདུན་བསུས་ཏེ་དབང་
ཕྱོགས་ཀྱི་མཐའ་མཚམས་སུ་འཚོ་སྡོད་བྱེད་པའི་བོད་ཀྱི་དཔའ་བོ་སྟེ་མཐེ་བོ་བྲག་
སྒམ་པའི་ངོ་མཚར་གྱི་དཔྱིད་དཔལ་ནི་སྔོན་བྱུང་སྙན་ངག་པའི་སྨྱུག་རྩེའི་གྲུབ་ཆ་
ལས་མ་མངོན་པ་ནི་སྙན་ངག་པ་རང་ཉིད་བོད་ཡུལ་གྱི་རྒྱ་ཁྱོན་ལ་འདྲིས་ཆ་དམན་
པས་ལན། ཨ་ཙི་ལུང་ཁུག་ཡིན་པས་ལན། སྙན་ངག་པའི་ཚོར་བའི་འདུ་བྱེད་ནི་
མུ་མཐའ་དང་བྲལ་ལ། མཚར་སྡུག་གི་དཔྱིད་དཔལ་ནི་བགྲང་ལས་འདས་མོད།
འོན་ཀྱང་རང་ཡུལ་ལ་དགའ་སྣང་དང་ཞེན་ཆགས་ཆེ་བས་ཡུལ་བྱེ་བྲག་ཅིག་གི་དཔྱིད་
215



-
-
-
-
-
-
སྙན་ངག་སྐོར།
དཔལ་ནི་སྙན་ངག་པའི་སྨྱུག་རྩེའི་འཆར་འགོད་ཀྱིས་འཇིག་རྟེན་གསར་རྙིང་གི་སྙན་
གཞུང་ཁག་ཏུ་འཚང་གཤིབས་བརྒྱབ། འོན་ཏེ་ཁོ་བོས་ཀྱང་སྐལ་བཟང་གི་གོ་སྐབས་
འདིར་བསུས་ཏེ་རང་ཡུལ་གྱི་གཟི་བརྗིད་དང་ངོ་མཚར་ལྡན་པའི་དཔྱིད་དཔལ་ལ་
འགལ་འདུ་ཡི་འཁྱོག་བཤད་སྤངས་ཏེ་དོན་དངོས་ཀྱི་ཕྲེང་ལམ་བརྒྱུད་ནས་གླེང་བར་
འདོད་པ་ནི་འདི་ལྟར་ལགས།
སྣ་ཚོགས་རང་བྱུང་རྒྱན་གྱིས་མཛེས་པའི་རིན་ཆེན་གསེར་གྱི་
གདུཊ་དཀར་འཁྱིལ། །གང་དུ་བཀོད་པ་ཤིན་ཏུ་སྒེག་པའི་མཚར་
སྡུག་མེ་ཏོག་ལྷུག་ལྷུག་རྒོད། །ཚང་ཚིང་འཁྲིགས་པའི་ནགས་ཀློང་
དཀྱིལ་དུ་བྱ་དང་བྱེའུ་སྐད་སྙན་འཇེབས། །ལྟ་ན་སྡུག་པའི་དྲི་
ཟའི་འཇིག་རྟེན་ས་ལ་འཕོས་པར་ངེས་སམ་སྙམ། །ཡིད་འོང་
སྤོས་ངད་ཕྱོགས་ཀུན་འཐུལ་བས་སྐབས་གསུམ་བུ་མོའི་སྣ་ལ་རེག།
སྔོ་ལྗང་ནེའུ་གསིང་གཡུ་ལོ་བརྟས་པས་འབྲོག་པའི་རྫི་བ་བལྟ་ལ་
བྲེལ། །མ་བགྲུངས་དྭངས་མའི་བསིལ་ཆབ་གཏམས་པས་ལྷ་ཡི་
བུ་མོ་ཁྲུས་ལ་འགོད། །བཅུད་ལྡན་ཟེ་འབྲུ་གཡུར་དུ་ཟ་བས་ཚངས་
པའི་བགོས་སྐལ་ཡིན་པར་དོགས། །རི་མཐོ་གངས་ཀྱི་དར་དཀར་
དཀྲིས་པའི་གཟི་འོད་བཀྲ་བའི་ལང་ཚོ་སྡུག །རི་སྐེད་རྩྭ་དང་སྔོ་
ལྗང་རྐང་འཐུང་རྣམ་པར་འཚང་བའི་ཟློས་གར་འབྱེད། །རི་
འདབས་འབྲས་བཟང་དུད་པའི་རམ་འདེགས་ཆར་ཆུ་སྔོན་མོའི་
རླབས་ཕྲེང་གཡོ། །རྫོགས་ལྡན་དེ་ཡུལ་ཐོག་མའི་བྱེད་པོས་དམིགས་
ཀྱིས་འཚོ་ཡུལ་བསྐྲུན་པ་ཉིད། །
216



རང་ཡུལ་གྱི་དཔྱིད་དཔལ།
རོང་ལས་ལོ་ཡག་སྙེ་མའི་ཁུར་འདེགས་ཀྱིས་ལྕི་ཞིང་། །འབྲོག་ལས་སྒོ་ཕྱུགས་
ངར་བའི་འུར་སྒྲ་ཡིས་ཁེངས་པ། །ཕུན་ཚོགས་ཕྱ་གཡང་སྣུམ་པོའི་གདུགས་དཀར་
ལ་འཁྱུད་པའི། །ང་རང་གོམ་ཁ་བཏེགས་པའི་གསེར་ལྡན་འདི་རྨད་བྱུང༌།
དེ་ན་རབ་ཏུ་དཀར་བའི་མན་ཤེལ་གྱི་ཕྲེང་བ་
ཚར་དུ་དངར་བའི་ཡུལ་སཱ་ལའི་སྨན་ལྗོངས་འདིར་གནའ་དུས་སུ་མིའི་འགྲོ་བ་ཆགས་
ནས་བཟུང་རྒྱལ་ཁབ་དང་རྒྱལ་ཁབ་ཀྱི་བར་ཕན་ཚུན་ལེགས་སྐྱེས་ཀྱི་དགའ་སྟོན་རིང་
དུ་བསྟར་བ་དང་། སྐབས་སྐབས་སུ་ཡང་འགལ་འཛོམས་ཀྱིས་ཕན་ཚུན་དཔལ་
འབྱོར་གྱི་སྟོབས་ཤུགས་མ་མཉམ་པར་བརྟེན་ངན་སེམས་ཀྱི་སྒྱུ་ཐབས་གཡོས་ཏེ་
དཔའ་བོའི་གཡུལ་གཤམ་པ་སོགས་རྒོལ་འཛིངས་སྟུག་པོའི་ལས་ཐབས་སྣ་ཚོགས་
སྤེལ་རེས་བྱེད་པའི་ཆོལ་གསུམ་གྱི་ཡ་གྱལ་ཤར་ཕྱོགས་མདོ་སྨད་ཀྱི་མཐའ་མཚམས་
སུ་ཆེད་དུ་བསྐོས་པ་མ་ཡིན་པ་རང་བཞིན་གྱིས་དམར་ཕྱོགས་རྒྱ་དཔུང་ལ་རྒོལ་བར་
གཉེར་བའི་མཐེ་བོ་བྲག་སྒམ་པའམ་མིང་གཞན་དཔའ་བོ་དགུ་ཐུབ་ཅེས་ཀྱང་བྱ་ཞེས་
གྲགས་སྙན་གྱི་བ་དན་ཕྱོགས་བཅུར་འཕྲོ་ཞིང་ཁོག་ཡངས་པའི་གསེར་ལྡན་གྱི་སྒེག་
མོའི་ལྟོ་བར་མངོན་པར་ལྕི། དེ་ཡུལ་གྱི་བཀོད་པ་ནི་ངོ་མཚར་ཆེ་ཞིང་བརྗོད་ལས་
འདས། ཤར་ཕྱོགས་ཀྱི་རི་རྒྱུད་ནི་དམའ་ཞིང་ཡངས་ལ་ནགས་ཀླུང་སྟུག་པོ་གྲལ་
དུ་འཁོད་པ་བཞིན་རང་བྱུང་གི་མཛེས་སྡུག་ཕུན་སུམ་ཚོགས་ཏེ་རྟ་བདུན་གྱི་དཀྱིལ་
འཁོར་འཛུམ་པ་སྔ་བས་དྲོད་སྐྱིད་ཀྱི་ཉི་འོད་དེ་རང་བྱུང་གི་ཁོར་ཡུག་ལ་ཕྱོགས་ཏེ་
འཚར་ལོངས་ལྡན་པའི་དབུགས་རྔུབ་ཀྱི་སྲོག་ཆགས་རྣམས་གཉིད་ལས་བསླངས་
ནས་དགའ་བའི་གྲེ་འགྱུར་དར་དིར་བསྒྲགས་པས་དྲི་ཟའི་འཇིག་རྟེན་གྱི་གཟི་དཔལ་
ཟོལ་གྱིས་འགོག་པར་རྩོམ། ལྷོ་གླིང་ན་མཛེས་ཤིང་ཡིད་དུ་འོང་བའི་ནགས་ཀླུང་
གི་མུ་མཐའ་རྫོགས་རྒྱུ་མེད་ཅིང་གྲིབ་བསིལ་གྱི་ལྗོན་པར་སྔོ་ལྗང་གི་སྤྱིལ་བུ་གོས་སུ་
217



སྙན་ངག་སྐོར། །
ཀླུབ་པ་ལྟར་བརྗིད་ཅིང་མཛེས་ལ། བསིལ་བར་རེ་བའི་རང་བྱུང་གི་སྲོག་ཆགས་
རྣམས་བདེ་བའི་དཔལ་སྟེར་བ་སོགས་བྱེད་ཅིང་། ནགས་རྫོང་དེར་རང་བྱུང་གི་
གཤིས་འཇམ་རི་དྭགས་ཝ་མོ་དང་དོམ་ཅེ་སྤྱང་དང་གཡི་སོགས་དང་གཞན་ཡང་
ཁོར་ཡུག་ལ་གཅེས་སྐྱོང་བྱེད་པའི་རི་གཉན་གྱི་སྒོ་ཕྱུགས་ནི། རྣ། གཡག་དང་།
ཤྭ་བ། གླ་བ། རྐྱང་། རྒོ་བ། གཟིག་དང་སྟག་སོགས་ཡོད་པ་མ་ཟད། ལྷག་དོན་
རང་བྱུང་གི་སེམས་ཅན་བགྲང་ལས་འདས་པ་ཞིག་ཡོད་ལ། ནུབ་ཕྱོགས་སམ་ཆུ་
ལྷའི་རི་རྒྱུད་ནི་སྔོ་ལྗང་གི་རྩྭ་ཐང་དབྱིངས་ཆེ་ཞིང་སྨན་བཅུད་ཀྱི་ཐོན་ཁུངས་ཕུན་
སུམ་ཚོགས་པས་དུས་མིན་གྱི་འཆི་བ་ལས་གྲོལ་བའི་བདུད་རྩིའི་ཞིང་ས་ཞིག་ཀྱང་
ཡིན། དེར་བཟའ་བཏུང་གི་འཚོ་བཅུད་སྟེར་བའི་སྒོ་ཕྱུགས་སེམས་ཅན་རྣམས་ཀྱི་
ངུར་སྐད་ཀྱི་རྡེབ་སྒྲས་ཡ་མུ་ནཱའི་སྤུན་ཟླ་ཡི་སྙིང་ཁམས་ཀྱི་འཕར་ལྡིང་དགུང་ལ་འཕྱོ་
བར་བྱེད་པའི་འཇིགས་རྔམ་གྱི་འུར་སྒྲས་ཁེངས་པ་དང་། དེ་བས་ཅང་ཤེས་རྟ་མཆོག་
དང་། འབྲི་གཡག མཛོ་དང་མཛོ་མོ་སོགས་ཀྱིས་ཕན་ཚུན་མཛའ་གཅུགས་ཀྱི་
འོད་ཞགས་བརྐྱངས་ནས་བང་རྩལ་འགྲན་པའི་རྩེད་མཆོག་ལ་རོལ་བཞིན་ཐང་ཡངས་
པའི་སྤང་ལྗོངས་ཀྱི་ཁོར་མོ་ཡུག་ཏུ་བརྡལ། བྱང་ཕྱོགས་ན་བརྗིད་ཅིང་མཛེས་པའི་
གངས་རིའི་མུ་ཁྱུད་དགུང་དུ་བཏེགས་ཤིང་དེའི་དབུས་ན་སེང་གེ་དཀར་མོའི་འོ་མ་
ཞེས་གྲགས་པའི་ཆུ་ཕྲན་གཞན་དང་མི་འདྲ་བའི་ཆུ་མདོག་དཀར་ལ་བསིལ་ཞིང་
དྭངས་པའི་ཆར་ཆུ་ནི་རླབས་ཕྲེང་གི་ཟེགས་མ་ཙམ་གྱིས་ཚ་བའི་གདུང་བ་འགོག་
པའི་དཔལ་ཐོབ་པར་བྱེད་ཅིང་། དེ་མཚམས་སུ་སྤང་ལྗོངས་དང་སྔོ་ལྗང་གི་ལོ་འདབ་
གོས་སུ་ཀླུབ་པའི་ཙན་དན་གྱི་རྒྱ་ཤུག་སོགས་རྣམ་པར་འཚང་ཞིང་། བསུང་ཞིམ་
གྱི་དྲི་ངད་ཕྱོགས་བཅུར་འཐུལ་བས་འཆི་མེད་ཀྱི་བུ་མོ་ཡང་སྣོམ་ལ་བྲེལ། དེ་ཡང་
སྟུག་ཅིང་རི་ལུང་ཁེངས་པའི་ནགས་ཀླུང་དེ་དག་གི་ནང་དུ་གཅན་གཟན་དང་རི་དྭགས་
218



རང་ཡུལ་གྱི་དཔྱིད་དཔལ།
ཡོད་པ་ནི་སྨོས་མི་དགོས་ཤིང་། ད་དུང་ནགས་ལྗོངས་དེར་སེམས་བཟང་བའི་ཁུ་
བྱུག་དང་འཇོལ་མོ། སྤྱང་གྲུང་ལྡན་པ་ཅོ་ཀ་དང་ཏིང་ཏིང་། བློ་གྲོས་ཆེ་བ་གོང་
མོ་དང་རི་བྱ། རྒོད་པོ་གཤོག་རྩལ་དང་ལྡན་པ་གླག་དང་ཐང་དཀར། སྐད་སྙན་
ལྡན་པ་ཀ་ལ་པིངྒ་སོགས་དང་། གཟུགས་མཛེས་དང་ལས་བརྩོན་པ་སོགས་བྱ་རིགས་
ཁྲི་ཕྲག་མང་པོ་མཆིས། ནགས་དེ་དག་ལ་འཚོ་རྟེན་བྱེད་ཅིང་གཞན་གྱིས་གནོད་
འཚེ་མེད་པར་བག་ཕེབས་ཀྱི་བདེ་དགའ་ལ་རོལ་བཞིན་སྙན་འཇེབས་ཀྱི་གླུ་དབྱངས་
བསུས་ཤིང་། བྱ་རིགས་དེ་རྣམས་གནའ་སྔ་མོ་ནས་ནགས་རྫོང་དེར་འདུས་ཏེ་རང་
ནུས་དཀའ་སྤྱད་ཀྱི་འཚོ་བའི་རྟེན་གཞིར་བསྒྲུབས་ཏེ་ཡུལ་མི་ལ་འདྲིས་ཆ་དང་མཛའ་
བ་དམ་པས་བག་ཕེབས་པ་བྱུང་དང་བྱུང་བཞིན་གནས་འཚོར་གདའ། དེ་ཡུལ་གྱི་
ཐ་གྲུ་བཞི་ནས་ཆར་ཆུ་སྔོན་མོ་ལྷུང་ལྷུང་དུ་འབབ་ཅིང་མཐའ་བཞིའི་རྒྱལ་ཁམས་
ཉུལ་བའི་ཆུ་ཕྲན་རྣམས་ཟླ་བསྒྲིལ་གྱིས་བཞུར་ནས་རེ་བའི་སེམས་ཅན་རྣམས་ལ་
བསིལ་བའི་དཔལ་སྟེར་བ་སོགས་ཀྱིས་རླབས་ཆེན་གྱི་ལས་ཐབས་བཟང་པོར་སྤེལ།
དེར་ཕྱོགས་བཞིར་བཀྲིས་རྟགས་བརྒྱད་ཀྱི་འཕལ་ཀ་རྣམ་པར་བསྟར་བས་ཁོར་ཡུག་
གི་མཛེས་རྒྱན་དུ་གཏམས་པ་མང་དུ་མཆིས། དེ་ལ་ཡངས་ཤིང་རྒྱ་ཆེ་བའི་སོ་ནམ་
པའི་ཞིང་ས་རུ་དུད་ཅིང་བཅུད་ལྡན་གྱི་འབྲུ་ལྔའི་མགོ་ལྕོག་ཕང་ཕུང་དུ་གཡོ་ཞིང་
ལོ་ཡག་གི་གསེར་མདོག་མངོན་པར་བཞད་དེ་དགའ་བདེ་ཡི་ཞིང་སར་འགོད་པར་
བྱེད། དེ་བས་ཁོར་ཡུག་གི་རྒྱན་དུ་ངོམ་པའི་མཛེས་སྡུག་གི་མེ་ཏོག་སེར་ཆེན་དང་།
ཨ་དགའ་མ། བ་ཀུ་ལ། ཀུ་མུ་ད། ར་མཆོག་སོགས་དང་། གཞན་ཡང་སྨན་གྱི་
མེ་ཏོག་བགྲང་ལས་འདས་པ་སོགས་དགའ་བའི་ཡིད་དབང་འཕྲོག་པའི་ཆུ་སྐྱེས་ཀྱི་
ཕྲེང་བ་ཚོམ་བུ་ཚོམ་བུར་བཞད་དེ་འདབ་སྟོང་གི་རྒྱན་ཆས་ཕྱོགས་བཅུར་གཏམས་
ཤིང་དབྱར་གསུམ་གྱི་དྲི་ངད་ལྡང་བས་བཅུད་ཀྱི་སེམས་ཅན་རྣམས་དབུ་འཕང་གནམ་
219



སྙན་ངག་སྐོར།
ལ་ཕྱོགས་ཏེ་དགའ་བའི་དྲི་ངད་ཀྱི་འཚོ་བས་ཚིམ་པར་བྱེད། དེ་ན་ནོར་འཛིན་གྱི་
བུ་མོས་བདག་སྤྲོད་མེད་པར་རང་བྱུང་གི་ཐོན་སྐྱེད་ཕུན་སུམ་ཚོགས་ཏེ་དེང་གི་རིག་
པ་གསར་བའི་སྒོ་ལྔའི་རྣམ་ཤེས་ཀྱི་བུ་ཆུང་དུས་རྟག་ཏུ་འཕྲོག་པ་ནི་སྨོས་ག་ལ་དགོས།
འོན་ཏེ་འཚོ་བའི་མཐུན་རྐྱེན་ལ་རམ་འདེགས་ཀྱིས་བརྗིད་བའི་སྟོན་གསུམ་གྱི་འབྲས་
བཟང་ཁུར་གྱིས་ལྕི་སྟེ་གནམ་རྒན་མའི་བྱམས་སྐྱོང་འོག་དུད་དུ་འགྲོ་བ་སོགས་ལ་
ངལ་མེད་ལྷུན་གྲུབ་ཀྱི་འཚོ་བར་ཅི་དགར་སྤྱོད་འདོད་ལྟར་ཕྱུག་ཅིང་། བགྲང་ལས་
འདས་པའི་སྐྱེ་བར་སྨན་པའི་ལས་ཐབས་གང་བཟང་གིས་ཕྱུར་བུར་གཏམས། དེ་
ན་དབྱར་སྟོན་གྱི་དཔྱིད་དཔལ་ལ་རོལ་ཞིང་འབྱུང་འགྱུར་གྱི་བསམ་གཞིགས་བགྱིས་
ནས་གསེར་ལྡན་གྱི་དགའ་མ་གྲང་ངད་ལ་དོགས་ཏེ་དགུན་གསུམ་གྱི་འཚོ་བ་ཕུག་
ཏུ་ཉར་ཞིང་། ཀ་ཤིའི་རས་དཀར་གྱི་མདངས་དང་ལྡན་པའིགཤོམ་རྒྱས་ཀྱི་སྤྲོས་
ཆས་མངོན་པར་གྱོན་ནས་མུ་མཐའ་དང་བྲལ་བའི་ས་གཞིར་འོད་ཆེམ་ཆེམ་གྱི་གཟི་
མདངས་ཀྱིསྡུག་གུ་མངོན་པར་བསྟར། སྐབས་དེར་ལས་མེད་ཀྱི་ངལ་གསོ་ལ་ཞུགས་
པའི་འབུམ་ཕྲག་གི་སྐྱེ་འགྲོ་རྣམས་རྣམ་དཀར་དགེ་སྒྲུབ་ཀྱིས་ཐར་བའི་བཤུལ་གཞུང་
ལ་འབད་ཅིང་སྐྱིད། དེ་ན་རྟ་བདུན་གྱི་འོད་ཀྱིས་བསྐྱངས་ཤིང་གངས་དཀར་གྱི་
མངལ་ལས་བལྟམས་ཏེ་ཁོག་ཡངས་པའི་ནོར་འཛིན་གྱི་འཛུམ་ཞལ་རབ་ཏུ་སྤྲོས་ནས་
འཚར་ལོངས་ཀྱི་ལྗང་སྨྱུག་གསར་དུ་བརྟས་ཤིང་། སྦྲང་རྩི་ཡི་ཁྱུ་རྣམས་དར་དིར་
གྱི་སྙན་འཇེབས་དང་སྤྲོ་དགའི་དཔལ་ལ་རོལ་པའི་བྲེལ་མགོ་རྩོམ་པ་སོགས་བྱེད་ལ།
དུས་པཞིའི་འགྱུར་ལྡོག་གི་རྣམ་པ་འབུར་དུ་མངོན་ཞིང་ཁྱོན་ཡངས་པའི་བཅུད་ལྡན་
གྱི་ས་ཞག་གི་ངོས་ལ་རྒྱུས་མེད་ཀྱི་མགྲོན་པོ་སུ་ཞིག་གཟིགས་སྐོར་དུ་ཕེབས་ནའང་
རང་བཞིན་གྱིས་ཡིད་ཀྱི་སྐྱོ་བ་སངས་ཤིང་དགའ་བའི་ཚོར་སྣང་གིས་གཏམས། དེར་
ལང་ཚོ་ཡི་སྡུག་གུ་རྣམ་པར་བརྟས་ཤིང་། ཡངས་པའི་བདེ་ཐང་དུ་གྲོང་ཚོགས་ཀྱི་
220



རང་ཡུལ་གྱི་དཔྱིད་དཔལ།
བཀོད་པ་ཤིན་ཏུ་སྒེག་པའི་ལྷུན་ཆགས་ཀྱི་སྡེ་བཞིའི་ཁང་བཟང་དང་རང་བྱུང་
གི་འཚོ་བཅུད་ཡོ་ལང་ཕུན་སུམ་ཚོགས་ཤིང་། བཅུད་ཀྱི་སེམས་ཅན་རྣམས་
དགའ་སྤྲོ་ཡི་འདུ་འགོད་རིང་དུ་བརྟས། དེའི་གཞུང་ལམ་གྱི་གཡས་གཡོན་རྒྱ་
ཆེ་ཞིང་མེ་ཏོག་དང་རྒྱ་ལྕང་སོགས་གྲལ་དུ་བསྟར་བས་སྐྱེལ་འགྲུལ་གྱི་དེད་དཔོན་
རྣམས་ལ་དགའ་གུས་ཀྱི་འཛུམ་ཞལ་ངོམས་ཏེ་བསིལ་ཞིམ་གྱི་དཔལ་སྟེར་བར་
བྱེད་ཅིང་། གྲོང་སྡེའི་ཁང་ཁྱིམ་གྱི་བཀོད་པ་གོང་བཞིན་ལྷུན་ཆགས་ཤིང་གནའ་
བོའི་ཁྱད་ཆོས་ཟུར་ཙམ་ཡང་མ་ཉམས་པ་ཁང་ཁྱིམ་གྱི་ཐོག་རྩེར་རླུང་རྟའི་དར་
ལྕོག་རྣམས་ལྷགས་རླུང་ལ་བསྡེབས་ཏེ། བྲོ་གར་ལ་ཆས། དེར་འཁོད་པའི་
སྐྱེ་རྒུ་རྣམས་མེས་པོའི་ལ་རྒྱ་དམ་དུ་བཟུང་ཞིང་འཚོ་བཅུད་འབེལ་བོ་ཞིག་ལ་རོལ་
རྩེད་བྱེད། ལྷག་པར་ཕན་ཚུན་མནར་སེམས་དང་གནོད་སེམས་ཡེ་ནས་སྤངས་
ཏེ་ཤ་རུས་གཅིག་ལས་ལྷག་པའི་སྙིང་གཉེན་གྱི་སྤུན་ཟླ་རྣམས་མཛའ་བར་དམ་
ཞིང་འཚེ་མེད་ཀྱི་སྤྱོད་པ་དང་བག་ཕེབས་ཀྱི་ཞི་བདེ། ཡ་རབས་ཀྱི་སྤྱོད་བཟང་
སོགས་ལ་སློབ་མི་དགོས་པ་གདོད་མ་ནས་རང་གཤིས་སུ་ཆགས་པས་འཇིག་རྟེན་
གྱི་སྐྱེ་དགུའི་སྒེག་རྒྱན་ལྟ་བུར་གྱུར་ཏོ། དེས་ན་ཡུལ་དེའི་དཔྱིད་དཔལ་ཕུན་
སུམ་ཚོགས་ཤིང་བརྗོད་ལས་འདས་མོད། འོན་ཀྱང་ཁོ་བོས་སྐབས་འདིར་ཅུང་
བརྗོད་ཁུལ་བྱས་ནའང་སྤྱིར་ཤེས་ཡོན་གྱི་ཚད་གཞི་དམན་པ་དང་སྒོས་སུ་དུསཚོད་
ཐུང་ངུ་ཞིག་གི་ནང་ཚགས་ཚུད་དགོས་པར་བརྟེན་སྡེབ་སྦྱོར་གྱི་ལྷུ་མི་འགྲིག་པ་
སོགས་ཡོད་ངེས་པས་འབྲེལ་ཡོད་སློབ་གྲོགས་ཚོས་ཡོ་བསྲང་གི་དགོངས་འཆར་
དང་སློབ་སྟོན་གང་མང་གནང་རྒྱུའི་རེ་སྨོན་ཞུ་རྒྱུ་ཡིན། །
-
221



སྙན་ངག་སྐོར།
བོད་ཀྱི་སྙན་ངག་ལ་སྲོག་ཡོད་མེད་
རོབ་ཙམ་དཔྱད་པ།
བློ་བཟང་བསྟན་འཛིན།
(རྔ་བ་ཀིརྟི་དགོན།）
༄༅། བློ་གྲོས་ནོར་གྱིས་ཐུགས་རྒྱུད་ཡོངས་གཏམས་ཤིང་། །ལམ་བཟང་
སྒྲུབ་ལ་སྤོབས་པ་མཆོག་སྟེར་བའི། །མ་འདྲིས་འགྲོ་བའི་རྩ་ལག་ཆོས་ཀྱི་རྗེ།།
བཤད་སྒྲུབ་བསྟན་པའི་ཆུ་མཚོ་འཕེལ་ལ་འདུད། །
ཅེས་སྔོན་བྱོན་དམ་པའི་སྲོལ་ཀ་བཞིན་ཡུལ་ཁྱད་པར་ཅན་ལ་མཆོད་པར་
བརྗོད་པས་མདུན་བསུས་ཏེ། དེ་ཡང་གངས་རིའི་མུ་ཁྱུད་ཀྱིས་ཡོངས་སུ་བསྐོར་
བའི་གནས་འདིར་མི་ལོ་སྟོང་ཕྲག་དུ་མའི་ལོ་རྒྱུས་ཀྱི་སྙིང་བཅུད་འཛོམས་པའི་
བོད་ཀྱི་རིག་གཞུང་ཕྱོགས་ཐད་ཟླ་བའི་ངང་ཚུལ་ལ་གཞོལ་བའི་མཚམས་འདིར།
བོད་རིགས་ཡོངས་ཀྱིས་རང་རང་གི་ཤེས་འཇོན་ལ་དཔགས་པའི་ནུས་ཤུགས་
རྩལ་དགུ་སྤྲུགས་ཏེ། བོད་ཀྱི་རིག་གཞུང་ཉམས་པ་སོར་ཆུད་དང་། མ་ཉམས་
གོང་འཕེལ་གྱི་བྱ་བའི་བརྒྱུད་རིམ་གྱི་གོམ་སྟབས་གོང་མཐོར་བཏེགས་ནས། བོད་
རིགས་འདི་བཞིན་ཆ་གང་ཐད་ནས་སྤུས་ཇེ་ལེགས་དང་ཕུན་སུམ་ཇེ་ཚོགས་སུ་
བཏང་མཐར། འཛམ་གླིང་གི་རིག་གནས་བང་མཛོད་ཁྲོད་འོད་སྣང་རབ་ཏུ་
འཚེར་བའི་གཅེས་ནོར་ཞིག་ཏུ་འགྱུར་ཐུབ་པ་བྱ་རྒྱུ་ནི། རང་ཅག་ཐུན་མོང་
ལ་ཁུར་དུ་འཁྲི་བའི་རྩ་བའི་ལས་འགན་དང་བསྒྲུབ་བྱ་ཡང་དག་ཅིག་ཡིན་པ་སྨོས་
མ་དགོས། དེས་ན་རང་ཉིད་ལ་སྐྱེས་སྦྱངས་ཀྱི་ཡོན་ཚད་སོགས་ཤིན་ཏུ་དམན་
222



སྙན་ངག་ལ་སྲོག་ཡོད་མེད།
སྟབས་རིག་གཞུང་ལ་དཔྱད་བརྗོད་བྱེད་པའི་སྤོབས་པ་མ་མཆིས་རུང་། སྔོན་
བྱོན་མཁས་པའི་ལེགས་བཤད་དང་རང་ཉིད་ཀྱི་གོ་བར་དཔགས་ཏེ་བོད་ཀྱི་སྙན་
ངག་ལ་སྲོག་ཡོད་མེད་སྐོར་བསམ་འཆར་ཐུང་ངུ་ཞིག་ཞུ་རྒྱུ་ཡིན། སྤྱིར་བོད་
དུ་སློབ་དཔོན་དཎྜིས་མཛད་པའི་སྙན་ངག་མེ་ལོང་མ་བསྒྱུར་སྔོན་དུ་སྙན་གཞུང་
ཞེས་ཟུར་དུ་མེད་ཀྱང་། སྙན་ངག་ནི་དེའི་གོང་དུ་ཡོད་དེ། སྔ་རབས་ཀྱིས་
བརྩམས་པའི་བསྟན་བཅོས་རྣམས་སུ་སྙན་ཞིང་འཇེབས་པའི་ཚིག་རྒྱན་གྱིས་སྤྲས་
པའི་སྙན་ཚིག་སྣ་མང་ཞིག་མཆིས་པ་ནི། མཁས་དབང་དུང་དཀར་བློ་བཟང་
འཕྲིན་ལས་ཀྱིས་མཛད་པའི་ཚིག་རྒྱན་རིག་པའི་སྒོ་འབྱེད་དང་། དེང་དུས་ཀྱི་
སྙན་ངག་པ་འཇུ་སྐལ་བཟང་གིས་བརྩམས་པའི་སྙན་ངག་གི་རྣམ་བཤད་དག་ལས་
སྒྲུབ་བྱེད་ལུང་རིགས་ལུ་གུ་རྒྱུད་དུ་སྤེལ་ནས་གསལ་བོར་གསུངས་འདུག་པ་དེ་
བཞིན་ཡིན། འོན་ཀྱང་སྙན་ངག་མེ་ལོང་བོད་དུ་ཐོག་མར་སྒྱུར་བ་པོ་ལོ་ཙཱ་པ་
ཤོང་སྟོན་རྡོ་རྗེ་རྒྱལ་མཚན་ཡིན་ཟེར་བ་ནི་ཅུང་ཟད་ཡིད་རྟོན་རུང་དཀའ་སྟེ། ཤོང་
སྟོན་རྡོ་རྗེ་རྒྱལ་མཚན་གྱིས་སྒྱུར་དུས་འགྲོ་མགོན་འཕགས་པའི་སྐུ་རིང་ལ་ཁོང་
གི་བཀའ་བཞིན་བསྒྱུར་བ་ཞིག་ཡིན་ཞིང་། དེའི་སྔོན་དུ་ས་སྐྱ་པཎྜིཏ་ཀུན་དགའ་
རྒྱལ་མཚན་(༡༡༨༢/༡༢༥༡ )གྱིས་སྙན་ངག་མེ་ལོང་ནང་གི་རྒྱན་མི་ཉུང་བ་ཞིག་
བསྒྱུར་ནས་ཁོང་གི་མཁས་འཇུག་ན་བཀོད་འདུག་པས། ཤོང་སྟོན་གྱིས་མ་བསྒྱུར་
གོང་དུ་བོད་ཀྱི་མཁས་པའི་ཁྲོད་ན་ཁྱབ་གདལ་དུ་ཕྱིན་ཡོད་ཅེས་སྨྲས་ན་ཅི་ཟེར།
ཡང་འགའ་ཞིག་གིས་ཆ་ཚང་སྒྱུར་བ་པོ་ཡིན་པས་སྐྱོན་མེད་ཁུལ་བཤད། འོ་
ན་ཁོང་གིས་ཀྱང་སྙན་གཞུང་ཆ་ཚང་བསྒྱུར་མེད་པར་ཐལ། མཚུངས་གསལ་
གྱི་སྒྲ་རྣམས་རང་སོར་བཞག་པ་མང་ཞིང་། ཕྱིས་སྣར་ཐང་ལོ་ཙཱ་བ་སངྒྷཤཱིས་
རྫོགས་པར་བསྒྱུར་ཅེས་བོད་མཁས་སྙན་འགྲེལ་ན་གསལ་བའི་ཕྱིར། འོ་ན་ཁྱོད་
ཀྱིས་སྒྱུར་མཁན་སུ་ཡིན་ཞེ་ན། ངས་རིམ་གྱིས་ཆ་ཚང་བསྒྱུར་བྱུང་བ་མ་གཏོགས་
223



སྙན་ངག་སྐོར།
མི་གཅིག་གིས་ཆ་ཚང་བསྒྱུར་མེད་སྙམ་པ་དང་། དེ་རྗེས་སྙན་ངག་མེ་ལོང་ལ་
གཞིར་བྱས་ནས་བོད་ཀྱི་མཁས་གྲུབ་གཉིས་ལྡན་གསེར་རིའི་ཕྲེང་བ་ལྟར་བྱོན་
པ་དག་གིས་སྙན་གཞུང་བོད་རང་གི་རྐང་ཚུགས་པ་རེ་མཛད་ཡོད་པར་འདོད།
དེ་ལས་འདིར་སྙན་ངག་ལ་སྲོག་ཡོད་མེད་ཅེས་པའི་སྐོར་བརྗོད་པ་ལ། སྤྱིར་
སྙན་ངག་ལ་སྲོག་ཡོད་མེད་ཀྱི་དོགས་པ་འདི་དོགས་པ་གསར་བ་ཞིག་མིན་མོད།
འོན་ཀྱང་སྲོག་ཡོད་པར་འདོད་མཁན་རྗེས་འབྲང་དང་བཅས་པས་ཕུ་ཐག་ཆོད་
པའི་རྩོད་སྤོང་ཞིག་མ་མཛད་པར་བརྟེན། ལྟ་བ་ལྡོག་ཕྱོགས་པ་རྣམས་ཀྱིས་ཨམ་
གཙིགས་བསྡམས་ནས་དེ་དག་ལ་ཚིག་མདའ་འཕེན་པ་ལས་དོན་དངོས་དང་
མཐུན་པའི་ལུང་དང་རིགས་ལམ་ཕྲ་མོའི་རྣམ་བཞག་ཡིད་རྟོན་རུང་བ་མཛད་མེད་
པ་འདྲ། དེས་ན་ཁོ་བོས་སྔོན་བྱོན་མཁས་པའི་བཞེད་ཚུལ་ཟུར་ཙམ་བཀོད་དེ་
སྙན་ངག་ལ་སྲོག་ཡོད་མེད་ཀྱི་རང་ལུགས་ཤིག་འཇོག་རྒྱུ་དང་དེ་བཞིན་སྲོག་གི་
དགེ་མཚན་སོགས་རགས་ཙམ་གླེང་བར་འདོད་དོ།
༡༽ སྔོན་བྱོན་མཁས་པའི་བཞེད་ཚུལ་མདོར་བསྡུས།
ཐོག་མར་སྲོག་གི་རྩོད་གཞི་འདི་གང་ནས་བྱུང་བ་ཡིན་སྙམ་ན། སྤྱི་
ལོའི་དུས་རབས་བཅུ་གསུམ་པ་ཡས་མས་སུ་བོད་ལ་སྙན་ངག་མེ་ལོང་གི་གཞུང་
དར་བ་ནས་བཟུང་རྣམ་དཔྱོད་དང་ལྡན་པའི་བོད་ཀྱི་མཁས་པ་རྣམས་ཀྱིས་མེ་ལོང་
གི་གཞུང་དང་བསྟུན་ནས། གཞུང་དོན་ཇི་བཞིན་འཁྲོལ་བའི་ཞིབ་འཇུག་བྱས་
ཏེ་བརྩམས་པའི་སྙན་འགྲེལ་རྣམས་སུ་སྙན་ངག་གི་སྲོག་འདི་གལ་གནད་ཆེན་
པོར་བཏོན་ཡོད་པ་དང་། ལ་ལས་སྲོག་ཅེས་པ་སྙན་ངག་མེ་ལོང་གི་དངོས་ཤུགས་
གང་དུ་འང་མ་བསྟན་པར་འདོད་པའི་ལྟ་ཚུལ་བཟུང་བར་བརྟེན། རིམ་བྱུང་
མཁས་པ་སོ་སོའི་ལུགས་ལ་བཞེད་པ་མི་མཐུན་པས་རྩོད་གཞིར་ཆགས་པ་ཞིག་
224



སྙན་ངག་ལ་སྲོག་ཡོད་མེད།
རེད། ཇི་ལྟར་ཞེ་ན། ལུས་བསྟན་པའི་མེ་ལོང་གཞུང་གི་རྒྱས་བཤད་ལས།
ལུས་ནི་རེ་ཞིག་འདོད་པ་ཡི། །
དོན་གྱི་རྣམ་བཅད་ཚིག་གི་ཕྲེང་། །
ཞེས་པའི་ཚིག་ལ་འགྲེལ་ལུགས་མི་འདྲ་བ་ནི། སྲོག་ཡོད་པར་འདོད་མཁན་ལྔ་
བ་ཆེན་མོས། སྙན་དངགས་ཀྱི་ལུས་ནི། རེ་ཞིག་རྩོམ་པ་པོས་བརྗོད་པར་འདོད་
པ་ཡི་དོན་སྙན་དངགས་རང་ལུགས་ལྟར་གྱི་རྣམ་པར་དཔྱད་པའི་མིང་ཚིག་ཡི་
གེ་གསུམ་གྱི་བདག་ཉིད་ཀྱི་ཕྲེང་བ་སྤེལ་བའོ།ཞེས་སོ། སྲོག་མེད་པར་འདོད་
མཁན་བོད་མཁས་པས། སྙན་ངག་གི་ལུས་ཀྱི་མཚན་ཉིད་གང་ཞེ་ན། དེ་ལ་
རེ་ཞིག་སྨྲ་བ་བོའི་བརྗོད་འདོད་ཀྱིས་ཀུན་ནས་བསླངས་པའི་བརྗོད་བྱ་གང་ཞིག
ཚིག་རྒྱན་གྱི་བསྟན་བཅོས་ལས་བཤད་པའི་ངེས་པ་ལས་མ་འདས་པར། དོན་
དང་དོན་མ་ཡིན་པ་གང་དག་རྣམ་པར་དཔྱད་ནས། རྗོད་བྱེད་ཀྱི་ཚིག་གི་ཕྲེང་
བར་སྤེལ་བ་ཞིག་ཡིན་ཞེས་པ་ལྟར་དང་པོའི་རྗོད་བྱེད་ཀྱི་ཚིག་གི་ཕྲེང་བ་སྤེལ་
བ་དང་གཉིས་པའི་བརྗོད་བྱ་དང་རྗོད་བྱེད་གཉིས་ཀྱི་ཚིག་གི་ཕྲེང་བ་སྤེལ་བ་ཞིག་
ལ་འདོད་པའི་འགྲེལ་ལུགས་གཉིས་ལ་མི་མཐུན་པའི་ཧེ་བག་ཆེན་པོ་འདུག་ཅིང་།
ལུས་དེ་ལ། ཚིགས་སུ་བཅད་པའི་ལུས་དང་། ལྷུག་པའི་ལུས། སྤེལ་བའི་
ལུས་བཅས་རྣམ་པ་གསུམ་ཉིད་དུ་གནས་ཞེས་བཞེད་པ་གཅིག་མཐུན་དུ་ངོས་
འཛིན་བྱས་ཡོད། དེ་བཞིན་རྒྱན་ལྟ་བུ་སྙན་ངག་མེ་ལོང་ལས། སྙན་ངག་མཛེས་
པར་བྱེད་པ་ཡི། །ཆོས་རྣམས་རྒྱན་ཞེས་རབ་ཏུ་བརྗོད།ཅེས་པར་བཅད་ལྷུག་
སྤེལ་མའི་ཚིག་དག་མཛེས་པར་བྱེད་པ་ལ་རྒྱན་ཞེས་རབ་ཏུ་བརྗོད་དོ།ཞེས་
འགྲེལ་ལུགས་ལ་རྩོད་གཞི་མེད་པར་མངོན། འོ་ན་སྲོག་དེ་ཐོག་མར་སུས་ཡོད་
པར་བརྗོད་པར་ཡིན་ཞེ་ན། བོད་ཀྱི་མཁས་པ་ཕྱི་མ་ཟུར་མཁར་བློ་གྲོས་རྒྱལ་
བོའི་༡༥༠༩-༡ སྔོན་དུ་སྙན་ངག་ལ་སྲོག་ཡོད་མེད་ཀྱི་སྐད་ཆ་མ་བྱུང་མོད། ཟུར་
225



སྙན་ངག་སྐོར།
མཁར་བས་སྙན་ངག་མེ་ལོང་མའི་མེ་ལོང་ཞེས་པའི་སྙན་གཞུང་བརྩམས་ཏེ།
བརྗོད་བྱ་སྡེ་བཞིས་བསྡུས་པའི་དོན་རྣམས་སྲོག་དང་། རྗོད་བྱེད་ཀྱི་ཚིག་བཅད་
ལྷུག་སྤེལ་མ་གསུམ་ལུས་དང་། དོན་རྒྱན་དང་སྒྲ་རྒྱན་གབ་ཚིག་རྒྱན་རྣམས་
རྒྱན་དུ་བསྟན་པ་ཡིན་ནོ་ཞེས་གསུངས་ཤིང་། དེ་ནས་བཟུང་བོད་ཀྱི་སྙན་གཞུང་
རྣམས་སུ་སྲོག་ཅེས་པའི་བརྡ་ཆད་འདི་བྱུང་། དེའི་རྗེས་འབྲང་དུ་གྲངས་ཅན་
ལོ་ཙཱ་བ་འཇམ་དཔལ་རྡོ་རྗེ་དང་། སྨོན་གྲོལ་པཎ་ཆེན་འཇམ་དབྱངས་ངག་དབང་
རྡོ་རྗེ་སོགས་ཀྱིས་སྙན་ངག་ལ་སྲོག་ཡོད་པར་བཞེད་ཀྱང་ཁྱབ་ཆེ་རུ་ཕྱིན་མེད་
པ་འདྲ། རྒྱལ་དབང་ལྔ་བ་ཆེན་པོས་( ༡༦༡༧--༡༦༨༢) ༡༦༩༧ལོར་མཛད་པའི་
སྙན་ངག་མེ་ལོང་གི་དཀའ་འགྲེལ་དབྱངས་ཅན་དགྱེས་གླུ་ཞེས་པའི་ནང་།
སྙན་ངག་གི་སྲོག་ལ་ས་བཅད་སྤྲད་དེ་མདོར་བསྟན་དང་། རྒྱས་བཤད་
གཉིས་ཀྱི་ས་བཅད་བཀྲམས་ཡོད་པར་བརྟེན། གཞི་ནས་སྙན་ངག་གི་སྲོག་ཅེས་
པ་གཞུང་ལུགས་རྣམས་སུ་འཆད་པའི་སྲོལ་དར་ཁྱབ་ཆེ་རུ་ཕྱིན་པ་ཡིན་ལ། དེ་
རྗེས་སྙན་ངག་ལ་སྲོག་ཡོད་མེད་ཀྱི་རྩོད་པ་བྱུང་ཞིང་། ལྷག་པར་དུ་ས་ལུགས་
མཁན་ཆེན་བྱམས་ཕྲུག་ཅེས་པས། ལུས་སྲོག་རྒྱན་གསུམ་བཤད་པ་བདེན་ནམ་
རྫུན། །བདེན་ན་གཞུང་གི་དངོས་བསྟན་ཇི་ལྟ་བུ། །མི་བདེན་ན་ནི་ལུང་རིགས་
སྐྱོན་བརྗོད་ནས། །དཔང་གྱུར་ལེགས་བཤད་གསར་བ་སྦྱིན་པར་འོས།
ཞེས་ཀླན་ཀ་མཛད་འདུག དེ་རྗེས་བོད་མཁས་པ་མི་ཕམ་དགེ་ལེགས་
རྣམ་རྒྱལ་(༡༦༡༨-?)གྱིས་སྙན་ངག་དྲིས་ལན་དུ་ཟུར་མཁར་བར་བཀའ་བཀྱོན་
དང་ཁྱབ་འགྲིགས་སོགས་འཕངས་པ་མ་ཟད། སྙན་ངག་དཎྜིའི་དགོངས་རྒྱན་
དུ་ཡང་ཟུར་མཁར་བ་ལུང་རིགས་གཉིས་དང་འགལ་ཚུལ་བཀོད་ནའང་མཐར་
ཁོང་གིས་ཀྱང་། ཁོ་བོ་ལྟ་བུ་ནི་མང་དུ་ཐོས་ཀྱང་དགག་སྒྲུབ་ཀྱི་ཁུར་ལེན་པའི་
འོས་སུ་མི་ཆེ་བས་མཁྱེན་ལྡན་རྣམས་ལ་དཔྱད་པར་གསོལ་གཞི་ཙམ་དུ་བྲིས་པར་
226



སྙན་ངག་ལ་སྲོག་ཡོད་མེད།
ཟད་དོ། ཞེས་ཁེངས་སྐྱུངས་ཀྱི་ཚིག་གིས་མཇུག་བསྡུས། དེ་རྗེས་འབྲུག་ཁམས་
སྤྲུལ་གྱིས་བོད་མཁས་ཀྱི་གསུང་ཚིག་རྣམས་ཇི་བཞིན་རང་གི་སྙན་འགྲེལ་དུ་བཤུས་
པ་ཙམ་ལས་རང་གི་རྣམ་དཔྱོད་ཀྱི་རྩལ་ལས་བྱུང་བའི་དགག་བཞག་གི་སྤྲོས་པ་
སྤེལ་མེད། །
དེ་ནས་བཟུང་༧རྒྱལ་དབང་ལྔ་པ་དང་བོད་མཁས་གཉིས་ཀྱི་ཁྲིད་རྒྱུན་
གཞིར་བཟུང་བའི་སྙན་ངག་སྨྲ་བ་མང་ཆེ་བས་སྙན་ངག་ལ་སྲོག་ཡོད་མེད་ཀྱི་ལྟ་
གྲུབ་འགལ་བ་ལྟག་སྤྲོད་དུ་སོང་སྟེ། ད་ལྟ་བར་བཞེད་ཕྱོགས་གཅིག་མཐུན་མ་
བྱུང་བར་རྩོད་གཞིར་ལུས་ཡོད།
༢༽ རང་གི་བསམ་ཚུལ།
དེ་ཡང་སྙན་ངག་ལ་སྲོག་མེད་པར་འདོད་མཁན་རྣམས་ཀྱིས་སྲོག་ཅེས་
པ་མེ་ལོང་མར་ལུང་དུ་བསྟན་མེད་པ་དང་། ལུས་རྒྱན་གཉིས་ཡོད་པ་ཙམ་གྱིས་
སྲོག་ཡོད་དགོས་པའི་ངེས་པ་མེད་པ་སོགས་བཤད་མོད། མེ་ལོང་མའི་གཞུང་
དུ་ལུས་རྒྱན་སྐྱོན་སེལ་གསུམ་དུ་ཕྱེས་ཏེ། བརྗོད་སྙིང་སྲོག་ཤིང་ལྟ་བུ་དོར་བ་
ནི་རྩོམ་པ་པོས་ཐུགས་གཞིག་མ་འཆུག་པའི་སྐྱོན་ཡིན་གྱི་ཡོན་ཏན་མ་ཡིན་པར་
མ་ཟད། ལུས་མེད་ན་སྲོག་གི་རྟེན་གཞི་གང་ལ་བྱེད། སྲོག་མེད་ན་ལུས་ཕུང་
ཙམ་གྱིས་ཅི་བྱེད། སྙན་ངག་གི་ལུས་རྒྱན་གཉིས་པོ་ཁོ་ན་བཤད་ན་སྣང་ཚུལ་
ཙམ་དུ་ཟད་ཕྱིར། ང་ཚོས་སྙན་ངག་འཆད་རྩོམ་སོགས་གང་ནས་བརྟག་ཀྱང་
ལུས་སྲོག་རྒྱན་གསུམ་ནི་གཅིག་གྱུར་གྱི་ཕུང་པོ་ཞིག་ཏུ་མཐོང་བས། སྔོན་བྱོན་
མཁས་པས། སྲོག་གི་དབང་བོས་མ་བཟུང་བས། །མི་རོ་བཟང་ཡང་སུ་ཞིག་
ལེན། ཞེས་དང་། འཇིག་རྟེན་གྱི་གཏམ་ལས་ཀྱང་། རྒྱན་མེད་ན་མཛེས་
པའི་ཡོན་ཏན་ཇི་ལྟར་ངོམ། དེས་ན་གནད་འགག་དེ་གསུམ་ནི་ནམ་ཡང་བྲལ་
227



སྙན་ངག་སྐོར།
ཐབས་མེད་པ་རེད། རྗོད་བྱེད་ཀྱི་ཚིག་གི་རྣམ་པ་མི་འདྲ་བའི་དབང་གིས། དེས་
བསྟན་པའི་དོན་ཡང་མི་འདྲ་བར་འགྱུར་ངེས་ཀྱང་། བརྗོད་བྱ་སྡེ་བཞིས་བསྡུས་
པའི་དོན་རྣམས་སྲོག་ཅེས་པའི་སྡེ་བཞི་ནི་ཆོས་གཞུང་ལས་བཤད་པའི་ཐ་སྙད་
ཅིག་ཡིན་པ་མ་གཏོགས་དོན་ལ་ཤེས་པར་བྱ་བའི་ཡུལ་ཐམས་ཅད་ཀྱི་དོན་དེ་རུ་
འདུས་པ་ཡིན་ལ། དེ་ལ་སྲོག་ཅེས་བརྗོད་ན་ངེས་པར་དུ་དབུགས་ཀྱི་རྒྱུ་བ་སོགས་
ཡོད་དགོས་པ་ཡིན་ན། ལུས་ལ་ཡན་ལག་ལྔ་བོ་ཚང་དགོས་པ་དང་། རྒྱན་ལ་
ཡང་འཇའ་ཚོན་གྱི་གོས་དང་། མུ་མེན་མུ་ཏིག་སོགས་རིན་པོ་ཆེ་བསྟར་བ་ལྟ་
བུ་ཞིག་ཡིན་དགོས་པས་ཧ་ཅང་ཐལ་བའི་ཕྱིར་རོ།། འོན་ཀྱང་དོན་གྱིས་མེ་ལོང་
མར་དངོས་སུ་མ་བསྟན་ཀྱང་ཤུགས་ལ་བསྟན་ཡོད་ཅེས་སྨྲས་ན་འགལ་བ་ཅི་ཡང་
མི་འབྱུང་ལ། ཉེ་རབས་ཀྱི་མཁས་དབང་ཨ་ཁྱུང་ངག་དབང་མཁྱེན་རབ་ཚང་
གིས་མཛད་པའི་དོན་རྒྱན་ལེགས་བཤད་དབྱངས་ཅན་པི་ཝང་ནང་དུ་འགྲེལ་བཤད་
ཁ་ཅིག་རྩ་བར་སྲོག་ཅེས་པ་མ་བསྟན་པས་སྲོག་འདྲེན་པ་མི་འཐད་ཅེས་ཕྱོགས་
ཞེན་གྱི་ཀུ་ཅོ་མཛད་མོད། ཕྲག་དོག་གི་གཏམ་ཁོ་ན་ལས་མི་དགོས་ཀ་མེད་ཀྱི་
དགག་སྒྲུབ་ཏུ་མི་སྣང་། ཟུར་མཁར་བློ་གྲོས་རྒྱལ་པོས། སྐྱེ་བོའི་ལུས་སྲོག་
རྒྱན་གསུམ་དཔེར་བྱས་ནས། བརྗོད་བྱ་སྡེ་བཞིས་བསྡུས་པའི་དོན་རྣམས་སྲོག་
དང་། རྗོད་བྱེད་ཀྱི་ཚིག་བཅད་ལྷུག་སྤེལ་མ་གསུམ་ལུས་དང་། དོན་རྒྱན་སྒྲ་
རྒྱན་གབ་ཚིག་རྣམས་རྒྱན་དུ་བསྟན་པ་ཡིན་ནོ། འདི་ལྟ་བུའི་འཇོག་མཚམས་
ཁོང་དུ་མ་ཆུད་པར་རིགས་པ་གཞན་གྱིས་རྒྱས་བཀབ་ན་བསྟན་བཅོས་ཆུད་འཛའ་
བར་འགྱུར་རོ། ཞེས་གསུངས་པ་དང་། དབྱངས་ཅན་དགྱེས་གླུ་རུ་གྲངས་
ཅན་ལོ་ཙཱ་བ་འཇམ་དཔལ་རྡོ་རྗེ་དང་། སྨོན་འགྲོ་པཎ་ཆེན་འཇམ་དབྱངས་དབང་
རྒྱལ་རྡོ་རྗེ་ཡབ་སྲས་སོགས་སྲོག་བཞེད་ཚུལ་དང་། དེ་དག་གི་རྒྱབ་སྐྱོར་དུ་རྩ་
བར། སྔོན་བྱུང་གཏམ་ལས་གྱུར་པའམ། ཞེས་སོགས་ཀྱིས་མདོར་བསྟན་ནས།
228



སྙན་ངག་ལ་སྲོག་ཡོད་མེད།
..
སྡེ་བཞི་འབྲས་བུའི་དབང་གྱུར་དང༌། ཞེས་སོགས་ཀྱིས་སྲོག་རྒྱས་བཤད་ཀྱིས་
བསྟན་པ་དང་།, ཞེས་རྒྱལ་དབང་ལྔ་བ་སོགས་ཀྱིས་སྲོག་ཤུགས་ལ་བསྟན་ཡོད་
པའི་དགོངས་ཚུལ་དེ་བསྒྲུབས་འདུག སྔོན་བྱུང་གཏམ་དང་སྡེ་བཞི་ཟེར་བ་དོན་
གྱིས་སྙན་ངག་གི་བརྗོད་བྱ་མཐའ་དག་ལ་གོ་དགོས་པ་སླར་ཡང་ཨ་ཁྱུང་ཚང་
གིས།སྙན་ངག་གི་སྲོག་བཤད་པ་ལ་གཉིས། མཚན་ཉིད་དང་། དོགས་སེལ་
ལོ། དང་པོ་ནི། བཞག་ཏུ་ཡོད་དེ། མིང་ཚིག་ཡི་གེ་གསུམ་གྱི་བརྗོད་བྱར་
གྱུར་བའི་སྙན་ངག་མཁན་གྱི་བརྗོད་འདོད་ཀྱིས་ཀུན་ནས་བསླངས་པའི་དོན་ཡིན་
པའི་ཕྱིར། ཞེས་གསུངས་པ་ནི་ལེགས་བཤད་དུ་མངོན་ཏེ། སྙན་ངག་གི་བརྗོད་
དོན་སྙིང་པོ་ལ་སྲོག་ཅེས་བརྗོད་པ་ནི་འདྲ་བ་རྒྱུ་མཚན་དུ་བྱས་ནས་བཏགས་པ་
ཡིན་པས། སྲོག་ཅེས་པའི་མཚོན་བྱ་ནི་སྙན་ངག་གི་དོན་གྱི་སྙིང་པོ་ལ་སྲོག་ཅེས་
ཚབ་བྱས་ཆོག་པ་དང་། བརྗོད་བྱ་སྡེ་བཞིས་བསྡུས་པའི་དོན་རྣམས་སྲོག་ཅེས་
པ་ནི་སྔོན་གྱི་མཁས་པའི་བརྗོད་སྟངས་ཡིན་ལ། སྡེ་བཞིའམ་ཤེས་པར་བྱ་བའི་
ཡུལ་དུ་གྱུར་པ་ཐམས་ཅད་བརྗོད་བྱ་འབྱུང་བའི་ཁུངས་དང༌། བརྗོད་བྱ་རེ་རེ་
ལ་དོན་གྱི་སྙིང་པོ་རེ་དགོས་ཤིང་། སྙིང་པོ་དེ་ལ་སྲོག་ཅེས་བརྗོད་པ་ནི་སྙན་
ངག་གི་གཞུང་དུ་སྤྱོད་བཞིན་པ་དང་གོམས་ཟིན་པའི་བརྡ་ཆད་ཅིག་སྟེ་འདི་མེད་
དུ་མི་རུང་བ་ཡིན་ནོ། དེ་ལྟར་སྙན་ངག་གི་སྲོག་དེ་རྩ་བ་མེ་ལོང་མ་ནས་ཤུགས་
ལ་བསྟན་ཡོད་ཅེས་སྨྲས་ན་ཆོག་མོད། ལར་རྩ་བ་མེ་ལོང་མར་མ་བསྟན་ན་ང་
ཚོས་སྣོན་འཕྲི་བྱེད་མི་ཆོག་པ་ནི་མིན་ལ། ལྷག་པར་དུ་མེ་ལོང་མར་མ་བསྟན་
ཀྱང་བོད་ཀྱི་རྩོམ་རིག་ལ་མེད་དུ་མི་རུང་བའི་བརྗོད་བྱ་དང་རྗོད་བྱེད་རྣམས་
གསར་སྣོན་བྱས་ཏེ། ཉམས་པ་སོར་ཆུད་དང་། མ་ཉམས་གོང་འཕེལ་གཏོང་
རྒྱུ་ནི་ང་ཚོའི་ལས་འགན་ཡིན་ནོ། མེ་ལོང་མར་དངོས་སུ་བསྟན་པའི་ལུས་དང་
རྒྱན་ཞེས་པ་གཉིས་ནི་འདྲ་བ་རྒྱུ་མཚན་དུ་བྱས་པའི་བཏགས་མིང་ཡིན་ལ།
229



སྙན་ངག་སྐོར།
རྩ་བར། ལུས་ནི་རེ་ཞིག་འདོད་པ་ཡི། །དོན་གྱི་རྣམ་བཅད་ཚིག་གི་ཕྲེང་།ཞེས་
དང་། སྙན་ངག་མཛེས་པར་བྱེད་པ་ཡི། །ཆོས་རྣམས་རྒྱན་ཞེས་རབ་ཏུ་བརྗོད།
ཅེས་གསུངས་པ་ལྟར་ན་རྩོམ་པ་པོའི་ཡིད་ཀྱི་ཚོར་བ་རྣམས་ངག་གི་ཕྲེང་བར་སྤེལ་
བ་ལ་ལུས་ཞེས་མིང་བཏགས་པ་དང་། ལུས་དེ་མཛེས་པར་བྱེད་པའི་ཚིག་རྒྱན་
རྣམས་ལ་རྒྱན་ཞེས་མིང་དུ་བཏགས་མོད། འོན་ཀྱང་ངག་གི་ཕྲེང་བ་དང་དེ་རྒྱན་
བྱེད་ཀྱི་ཚིག་གཉིས་ནི་ཕྱིའི་རྣམ་པ་ཙམ་ཡིན་ལ། རྩོམ་པ་པོའི་བརྗོད་འདོད་ཀྱི་
བརྗོད་བྱའི་སྙིང་དོན་ལ་མིང་ཅི་ཡང་བཏགས་མེད་ཀྱང་དོན་དངོས་སུ་གནས་པས།
ཕྲན་གྱི་རྨོངས་བློར་འཆར་ཚུལ་ནི། རྗོད་བྱེད་ཀྱི་ངག་གི་ཕྲེང་བ་ཅི་ཙམ་སྤེལ་
བ་དང་ཚིག་གི་ཕྲེང་བ་དེ་ལ་ཚིག་རྒྱན་གྱིས་ཅི་ཙམ་བརྒྱན་ཀྱང་བརྗོད་བྱའི་སྙིང་
དོན་དང་བྲལ་ན་ཚོན་མདངས་མཛེས་པའི་དབུགས་སྒང་ལྟར་དུ་གྱུར་པས། སྙན་
ངག་ཡག་པོ་ཞིག་ལ་ངེས་པར་དུ་སྐབས་བབ་ཀྱི་བརྗོད་བྱའི་སྙིང་དོན་( སྲོག)
ཕུན་སུམ་ཚོགས་པ་དེ་ཉིད། རྗོད་བྱེད་ངག་གི་ཕྲེང་བར་(ལུས་）སྤེལ་བ་དང་།
དེ་ལ་མཛེས་བྱེད་ཀྱི་ཚིག་རྒྱན་(རྒྱན)སྣ་ཚོགས་ཀྱིས་བརྒྱན་དགོས་པར་སྙམ།
དེས་ན་སྙན་ངག་གི་རྗོད་བྱེད་ཚིག་གི་ཕྲེང་དང་ཚིག་རྒྱན་གཉིས་ལ་སོ་སོར་ལུས་
དང་རྒྱན་ཞེས་འདྲ་བ་རྒྱུ་མཚན་གྱིས་མིང་འདོགས་ཆོག་ན། བརྗོད་བྱའི་སྙིང་
དོན་ཡང་སྙན་ངག་ཅིག་ལ་གང་ཟག་གི་ལུས་ཀྱི་སྲོག་ལྟར་གཙོ་གལ་ཆེ་བས་སྲོག་
ཅེས་མིང་བཏགས་མི་ཆོག་པ་མེད་པ་མ་ཟད་མིང་དེ་དོན་ལ་གནས་ཤིང་བོད་ཀྱི་
སྙན་གཞུང་གི་རྒྱན་དུ་གྱུར་འདུག།
དེ་བཞིན་སྙན་ངག་གི་སྲོག་འདི་བཞིན་ཟུར་མཁར་བློ་གྲོས་རྒྱལ་པོས་གསར་
དུ་ངོས་འཛིན་གནང་བའམ་ཡང་ན་རྩ་བ་མེ་ལོང་མའི་གཞུང་ནས་ཤུགས་བསྟན་
དུ་ཡོད་པ་གསལ་དུ་བཏང་བ་ཅི་ཡང་རུང་། འདི་དཔེ་དོན་གཉིས་པོ་དངོས་པོའི་
གནས་ལུགས་དང་མཐུན་པར་གདེང་འཇོག་ཞུས་ན་འགལ་བ་ཅི་ཡང་མེད་པར་
230



སྙན་ངག་ལ་སྲོག་ཡོད་མེད།
སྙམ། ཡང་ལ་ལས་སྲོག་ཅེས་པ་སྙན་རྩོམ་གང་རུང་གི་ནང་དུ་ཐོན་པའི་གང་
ཟག་གི་སྲོག་ཏུ་ངོས་འཛིན་དགོས་པའི་ལྟ་བ་བཏོན་མྱོང་མོད། དེ་ནི་ཧ་ཅང་གི་
གུ་དོག་པོའི་ལྟ་ཚུལ་ཞིག་ཏུ་སྣང་ལ། ཇི་ལྟར་ཞེ་ན། སྙན་ངག་ནི་ལུས་སྲོག་
རྒྱན་གསུམ་གཅིག་གྱུར་གྱི་ཕུང་པོ་ཞིག་ཡིན་པ་དང་། དེ་ལས་གང་ཡང་ཁ་བྲལ་
ཐབས་མེད་པས། སྙན་ངག་ཡིན་ན་ལུས་སྲོག་རྒྱན་གསུམ་ཚང་བའི་དོན་ཅན་
ཡིན་པ་རང་གིས་ཞལ་གྱིས་བཞེས་པ་དང་། དེ་ལྟ་བུའི་སྙན་ངག་ལ་གཞུང་ལྟ་
བུའི་ལེའུ་རྣམ་གྲངས་ཅན་དང་། སྒྲུང་རྩོམ་སོགས་ཚིག་སྒྲོས་མང་དགོས་པའི་
ངེས་པ་མེད་པར་མ་ཟད་ཚིགས་བཅད་གཅིག་ལའང་སྙན་ངག་གི་མིང་དོན་འཇུག་
ནུས་པ། དཔེར་ན།
ཆར་སྤྲིན་སྟུག་པོར་འཁུ་བའི་རླབས་ཕྲེང་འཛིན།།
སྔོ་བསངས་གོས་ཅན་ས་ལ་ལྷུང་འདྲ་བའི།།
འཛད་མེད་ཆུ་མཛོད་ཀློང་དུ་བརྡོལ་བ་དེར།།
ཞི་བདེ་རྒྱ་མཚོ་ཞེས་པའི་སྙན་པ་འཕུར།
ཞེས་དང་གཞན་ཡང་།
རྩེ་མོར་རབ་དཀར་ཤེལ་གྱི་ཅོད་པན་བཅིངས།།
ཕྱོགས་ཀུན་སྨན་གྱི་ལྗོན་པའི་གོས་ཀྱིས་བཀླུབས།།
རྩ་བར་དལ་འབབ་ཆུ་བོའི་སྐ་རགས་ཀྱིས།།
རབ་མཛེས་མཐོན་མཐིང་གངས་ཀྱི་རྒྱལ་མོར་གྲགས།
ཞེས་དང་པོས་སེམས་མེད་བེམ་པོའི་རང་བཞིན་དང་། གཉིས་པས་ཀྱང་
རི་ལ་བསྔགས་པ་ཡིན་པས། གང་ཟག་གང་ཡང་རུང་བ་ཞིག་གི་སྲོག་དང་རྩོལ་
231



སྙན་ངག་སྐོར།
བ་བརྗོད་དོན་མིན་པ་ཤིན་ཏུ་གསལ། འོན་ཀྱང་བརྗོད་བྱའི་སྲོག་དང་ལྡན་པར་
ངེས་པར་ཁས་ལེན་དགོས། དེས་ན་སྐབས་འདིའི་སྲོག་ཡིན་ན་གང་ཟག་གི་སྲོག་
ཡིན་མི་དགོས་པའི་ངེས་པ་རྙེད་ཐུབ། དེ་ལྟར་མིན་ན་དེ་དག་སྙན་ངག་མ་ཡིན་
ཞེས་བསྙོན་འདིང་དགོས་པ་ལས་འོས་མེད། དེ་ལྟ་ན་རི་དུས་རྒྱ་མཚོ་ཉི་ཟླ་འཆར་
ནུབ་སོགས་ལ་བསྟོད་པའི་སྙན་ཞིང་འཇེབས་པའི་ཚིག་སྦྱོར་མཐའ་དག་སྙན་ངག་
མ་ཡིན་པར་འགྱུར་བ་དང་། ལུས་དང་རྒྱན་ལ་ཡང་རྩོམ་ནང་གི་བརྗོད་བྱའི་
གང་ཟག་བྱེ་བྲག་པ་གང་དེའི་ལུས་དང་རྒྱན་དུ་ངོས་འཛིན་བྱ་དགོས་པར་འགྱུར་
བས་བཞད་གད་སློང་བའི་གནས་སོ།
སྤྱིར་ཟུར་མཁར་པ་བློ་གྲོས་རྒྱལ་པོ་ནི་གསར་གཏོད་ཀྱི་སྙིང་སྟོབས་ལྡན་
པའི་བོད་ཀྱི་མཁས་པ་ཞིག་ཡིན་ལ། ཁོང་གིས་བོད་ཀྱི་གསོ་རིག་རྒྱུད་བཞི་དེ་
ཕྱི་ལྟར་ན་སངས་རྒྱས་ཀྱི་བཀའ་དང་། ནང་ལྟར་ན་པཎྜིཏའི་བསྟན་བཅོས།
གསང་བ་ལྟར་ན་བོད་ཀྱི་མཁས་པའི་བསྟན་བཅོས་སུ་ངོས་འཛིན་དགོས་པའི་
དགོངས་པ་བཞེས་ཚུལ་ལ་གཞིགས་ན། སྙན་ངག་ལ་སྲོག་གི་ཐ་སྙད་མཛད་པའང་
ཁོང་གི་རྣམ་དཔྱོད་ཀྱི་ཆུ་གཏེར་ལས་འཁྲུངས་པའི་ལེགས་བཤད་རིན་པོ་ཆེའི་
རང་བཞིན་དུ་ངེས་སོ།
དེ་ལྟར་སྙན་ངག་ལ་སྲོག་ཡོད་པ་གཏན་ལ་ཕབ་རྗེས་སྙན་ངག་ཡག་པོ་ཞིག་
ཡོང་དགོས་ན།
༧རྒྱལ་དབང་ལྔ་བ་ཆེན་པོས།
བཅད་ལྷུག་སྤེལ་མའི་ལང་ཚོ་དར་ལ་བབ།།
སྡེ་བཞིའི་གཏམ་གྱི་སྲོག་ཅན་རིགས་ལྡན་མ།།
དོན་སྒྲ་གབ་ཚིག་ནོར་བུའི་རྒྱན་གྱིས་སྤུད།།
ཉམས་འགྱུར་སྙན་པའི་གླུ་དབྱངས་མགྲིན་པར་ལེན།
232



སྙན་ངག་ལ་སྲོག་ཡོད་མེད།
ཞེས་གསུངས་པ་བཞིན་ལུས་སྲོག་རྒྱན་གསུམ་གྱིས་ཡོངས་སུ་ཕྱུག་པའི་སྙན་རྩོམ་
ཕུན་སུམ་ཚོགས་པ་འབྱུང་ཐབས་ལ་ཤིན་ཏུ་འབད་གལ་ཆེའོ། །
གོང་གསལ་ལུང་དང་རིགས་པ་ལ་བརྟེན་ཏེ་སྙན་ངག་ལ་སྲོག་ཡོད་པའི་
བསམ་འཆར་བཏོན་པ་འདི་ཡང་སྙན་ངག་མེ་ལོང་མའི་འཕྲིན་འདེགས་དང་རང་
ཉིད་ཕྱོགས་འདིར་བག་ཆགསཟབ་མོ་འཇོག་ཆེད་འབྲི་ཁུལ་བྱས་མོད། གུས་
པ་ཤེས་རྒྱ་ཆུང་སྟབས་ཚིག་དོན་གང་ཐད་ནས་ནོར་འཁྲུལ་ཡོད་པ་སྨོས་མེད་ལ་
སོང་། མཁྱེན་ལྡན་གཟུར་གནས་དག་གིས་ཐུགས་བརྩེ་བའི་སྒོ་ནས་ཡོ་བསྲང་
གནང་རོགས་ཞུ་རྒྱུ་ཡིན། །
ཟུར་མཆན།
༡ བོད་མཁས་པའི་སྙན་ངག་ལ་དཔྱད་པ་ཨཏྤལའི་ཕྲེང་བའི་ལན་སྣང་མཆོག་གི་དུས་སྟོན། ( བོད་
ཀྱི་དཔེ་མཛོད་ཁང་གི་བྲིས་མ)
༢ སྙན་ངག་རྩ་འགྲེལ་གྱི་ཤོག་གྲངས་༡༢༧ (༡༩༩༡ལོའི་མཚོ་སྔོན་ལྕགས་པར་མ)
༣ གཉའ་བློ་གྲོས་རྒྱལ་མཚན་གྱིས་བརྩམས་པའི་སྙན་ངག་གི་རང་མདངས་གསར་བའི་ཤོག་གྲངས༤༧
(༡༩༨༩ ལོའི་ཀན་སུའུ་པར་མ)
༤ གོང་མཚུངས།
༥ ཚེ་ཏན་ཞབས་དྲུང་གིས་བརྩམས་པའི་སྙན་ངག་སྤྱི་དོན་གྱི་ཤོག་གྲངས་༡༩། (༡༩༨༡ལོའི་ཀན་
སུའུ་པར་མ།
༦ དུང་དཀར་བློ་བཟང་འཕྲིན་ལས་ཀྱིས་མཛད་པའི་སྙན་ངག་ལ་འཇུག་ཚུལ་ཚིག་རྒྱན་རིག་པའི་
སྒོ་འབྱེད་ཀྱི་ཤོག་གྲངས་༤༩ ( ༡༩༨༨ལོའི་མཚོ་སྔོན་ལྕགས་པར་མ)
༧ རྒྱལ་དབང་ལྔ་བ་ཆེན་མོས་མཛད་པའི་སྙན་འགྲེལ་དབྱངས་ཅན་དགྱེས་གླུའི་ཤོག་གྲངས༧
(༡༩༨༡ལོའི་རྔ་བའི་པར་མ།)
གྲ
233



སྙན་ངག་སྐོར།
དུས་རབས་གསར་རྙིང་གི་
མདུད་པ།
བློ་བཟང་དཀོན་མཆོག
(རྔ་བ་ཀིརྟི་དགོན།)
༄༅། དེ་ཡང་བརྗིད་ལྡན་གངས་ཅན་པ་རྣམས་ཀྱིས་དུས་རབས་འདིར་རྣམ་དཔྱོད་
ཀྱི་འགྲོས་ལ་བརྟེན་ནས་འུད་ཆེན་པོས་གླེང་བར་བྱ་བ་ནི། སྲོལ་རྒྱུན་སྙན་ངག་གི་
བསམ་བློ་འབེབས་སྟངས་དང་གསར་དར་རང་མོས་སྙན་ངག་གི་བརྗོད་གཞིག་གཉིས་
ལ་ཁྱད་ཆོས་ཀྱི་དཀའ་སྡུག་མང་པོ་ཞིག་གིས་གཅིག་འགྱུར་གྱི་ར་སྤྲོད་བྱེད་ནུས་
ནའང་། མངོན་སུམ་གྱི་བྱ་དངོས་ལ་བརྗོད་དུ་མེད་པའི་སེམས་ཁམས་ཀྱི་དྭངས་
རྙོག་འདྲེས་པ་འགའ་ཞིག་ལ་དེ་གཉིས་ཐ་དད་ཀྱི་སྣང་བ་འཆར་ནས་ཡིད་ཆད་ཀྱི་
བློ་ཁ་གང་ཡིན་ཆ་མ་འཚལ་བའི་ན་བུན་གྱི་ཁྲོད་དུ་འཁོར་ཞིང་གང་འོས་ཀྱི་ཁ་ཚོན་
གཅོད་པ་ནི་བཞད་གད་ཀྱི་གནས་ཏེ་དེ་ལྟ་བུའི་སྤྱི་ཚོགས་ཀྱི་ཁྲོད་དུ། འཇུ་སྐལ་བཟང་
ནས། ལར་སྲོལ་རྒྱུན་ནི་གསར་གཏོད་ཀྱི་རྨང་གཞི་ཡིན་ལ། ཞེས་དང་། གཞོགས་
གཅིག་དོར་བར་བྱེད་པ་ནི་ཤེས་ཆུང་གི་རང་མཚང་ཙམ་དུ་ཟད།, ཅེས་པའི་གཏམ་
དེ་ཤིན་ཏུ་མད་དོ། འོན་ཀྱང་ད་སྐབས་རང་རེའི་སྤྱི་ཚོགས་ཁྲོད་དུ་ཤེས་རིག་སྒྱུ་
རྩལ་གོང་འཕེལ་གྱི་མྱུར་ཚད་ལ་གནས་ཤིང་། རྣམ་པ་སོ་སོས་ལྗགས་རྩོམ་མང་
པོ་ཞིག་གིས་གསོན་ཉམས་ལྡན་པའི་བླ་སྲོག་གི་དྭངས་མ་འདྲེན་ནུས་ལ། དེ་ལས་
ཀྱང་མང་བ་ཞིག་གིས་ལོ་རྒྱུས་ཀྱི་ཁྲག་རྒྱུན་ལ་ཅི་མི་སྙམ་པའི་སྣང་བ་སྐྱེ་ནུས་ཤིང་།
ད་དུང་དེ་ལས་ལྷག་པ་ཞིག་གི་བསམ་བློའི་རྒྱུན་བསྐྱངས་ནས་སྐྱེ་བོ་མང་དག་ཡིག་
རྨོངས་ལས་འདྲེན་ནུས་པ་སྟོན་ཐུབ།
དེས་ན། རྗེ་བཙུན་ས་པཎ་གྱིས། རང་བློ་ཤེས་བྱའི་གནས་ལ་མ་སྦྱངས་
234



དུས་རབས་གསར་རྙིང་གི་མདུད་པ།
ན། །ཐམས་ཅད་མཁྱེན་པ་ནམ་མཁའི་མཐར་ལྟར་རིང་། །དེ་ལྟར་དགོངས་ནས་
རྒྱལ་དང་རྒྱལ་སྲས་ཀྱིས། །ཤེས་བྱའི་གནས་ཀུན་སྦྱངས་ཞེས་ལེགས་པར་གསུངས།
ཞེས་གསུངས་པ་བཞིན། གཅིག་དོར་ནས་གཅིག་བླང་བར་བྱ་བ་རང་རེའི་འོས་
འགན་མ་ཡིན་ཞིང་། གཅིག་གི་ཁ་གཏད་དུ་གཅིག་བཞག་པ་ཡང་ཐོས་བརྩོན་ལ་
གནས་པ་དག་གི་བསམ་བློའི་འཁོར་ཕྱོགས་མ་ཡིན་ཏེ། དུས་རབས་ནི་མདུན་དུ་
འཕོ་བཞིན་ཡོད་པས་སྒྱུ་རྩལ་གྱི་རྣམ་པར་ཡང་འགྱུར་ལྡོག་ངེས་ཅན་ཞིག་མི་གཏོང་
ཐབས་མེད་ཡིན། འོན་ཀྱང་འགྱུར་ལྡོག་ཇི་ལྟར་བཏང་ཡང་དེའི་ཐོག་མའི་ལོ་རྒྱུས་
ཀྱི་འབྲེལ་བ་དང་ཁ་བྲལ་བྱེད་མི་རུང་། ཞེས་གསུངས་པ་འཆར་ཡན་གྱི་སྣང་ཚུལ་
ཙམ་མ་ཡིན་པར་སྒྱུ་རྩལ་གྱི་ཕྱོགས་ལ་དོད་པོར་ཐོན་ཐུབ་པ་ཞིག་ཏུ་མངོན་ཞིང་གོམས་
པའི་དབང་གིས་གོ་རིམ་གྱི་གནས་ཚད་ཀྱང་དེའི་རང་བཞིན་ཅན་ཞིག་ཏུ་འཇོག་མི་
ནུས་ཞེས་སུ་ཞིག་ལ་བློ་སྤོབས་སྐྱེ། དེས་ན་ད་བར་གྱི་གནས་ཚད་འཕེལ་བའི་སྲོལ་
རྒྱུན་སྙན་ངག་གིས་གཞི་བྱས་ནས་སེམས་ཁམས་ལ་གནས་པའི་ཕྲ་རགས་ཀྱི་ཚོར་
འདུ་གོང་དུ་འདེགས་པར་བྱས་ན་མངོན་རྗེས་གང་གི་གཞལ་བྱའི་བསམ་བློ་དང་།
ནུས་ཚད་རྒྱ་ཆེར་བསྐྱོད་པ་དངོས་ཡོད་རིང་ལུགས་པས་ཀྱང་རྟོག་ཞིབ་བྱས་ཡོད།
སྤྱིར་འཇིག་རྟེན་གྱི་བྱ་དངོས་རྒྱུ་འབྲས་ཀྱི་དབང་དུ་བྱས་ན་སྔ་མ་སྔ་མའི་རྒྱུན་ཕྱི་
མ་ཕྱི་མས་གཅོད་ཅེས་བརྗོད་དགོས་ཀྱང་། དེ་ལྟའི་ཁྱབ་ཁོངས་སུ་བསྡུ་བ་ཡང་མ་
ཡིན་ཏེ། སྔ་མའི་རྒྱུན་ཕྱི་མས་འཛིན་པ་ནི། དཔེར་ན། ཤཱཀྱ་ཐུབ་པའི་བསྟན་པ་
དར་ནས་ལོ་ཉིས་སྟོང་ལྷག་སོང་ཟིན་ཅིང་། ད་དུང་གང་གི་དགག་ཆ་མེད་པར་རྒྱུན་
འཛིན་གྱི་ཁྱོན་ཉི་ཟེར་གྱི་རྡུལ་ལྟར་བྱུང་བ་ནི། སྔ་མ་ལ་ལྟོས་ཏེ་ཕྱི་མ་དར་ཁྱབ་ཆེ་
བ་ཞིག་ཏུ་ངོས་འཛིན་བྱེད་བཞིན་ཡོད། །
ཤེས་བྱའི་གནས་ཚད་བགྲོད་པའི་བྱང་ཐང་ངོས། །བསྐྱོད་པའི་སེམས་ཀྱི་
ངལ་བ་བསལ་བའི་ཕྱིར། །སླར་ཡང་ཐོས་ཆུང་རྩལ་ལ་ཤུགས་བསྣན་ནས། །དངོས་
235



སྙན་ངག་སྐོར།
བསྟན་རྐང་རྗེས་གསལ་བོ་འདི་ན་བཀོད། ཅེས་བྱ་བ་ནི་བར་སྐབས་ཀྱི་ཚིགས་སུ་
བཅད་པའོ། །
འདིར་སྲོལ་རྒྱུན་སྙན་ངག་དང་དུས་རབས་ཀྱི་དབང་གིས་བསྒྱུར་བའི་རང་
མོས་སྙན་ངག་གཉིས་ཀྱི་མཚན་ཉིད་སྐོར་རགས་ཙམ་གླེང་ན། སྤྱིར་སྙན་ངག་ཅེས་
པའི་སྐོར་མཐའ་ཡས་ཤིང་། སྐབས་སུ་བབས་པ་སྲོལ་རྒྱུན་སྙན་ངག་ནི་རྣ་བར་སྙན་
ཞིང་ཡིད་འཕྲོག་པའི་ཚིག་ལ་བྱ་སྟེ་ཞེས་གསུངས་ཀྱང་། ཕྱི་མ་ཅུང་ཟད་གུ་དོག་
པོའི་དབང་དུ་བྱས་པ་འདྲ་སྟེ། དཔེར་ན། ཤེས་ཚད་ཆུང་བའི་ངོར་ཆེ་བའི་བརྗོད་
བྱ་རྣམས་ཡིད་འཕྲོག་ནུས་ནའང་། དེ་ཙམ་གྱིས་ཤིན་ཏུ་ཟད་དེ་ཕྱུགས་རྫི་རྒན་པོ་
ལ་གྲོང་ཁྱེར་དུ་གནས་པའི་བླུན་པོས་ལྗོངས་ཀྱི་བཀོད་དབྱིབས་བཤད་ན་སྙན་ངག་
ཏུ་འགྱུར་རིགས་པའི་ཕྱིར་རོ། དེས་ཤེས་ཚད་ཆུང་བའི་སྙན་པར་སྨྲ་བའི་ཚིག་གིས་
ཤེས་ཚད་ཆེ་བའི་ཡིད་དབང་འཕྲོག་དགོས་ཤིང་དེ་ལྟ་བུ་འཇིག་རྟེན་ན་དབེན་པའི་
ཕྱིར་རོ། །
འདིར་སྙན་ངག་གི་མཚན་ཉིད་མང་དུ་བྱུང་ཡང་རེ་ཟུང་ནི་གཅིག་ཤེས་ཀུན་
གྲོལ་གྱི་དཔེ་བཞིན་ཤེས་པར་བྱ་ལ་རྒྱས་པར་ལྟ་འདོད་པ་དག་གིས་འཇུ་སྐལ་བཟང་
གི་སྙན་ངག་རྣམ་བཤད་ལ་གཟིགས་པར་འཚལ། སྤྱིར་སྲོལ་རྒྱུན་སྙན་ངག་ནི་འཇུ་
མི་ཕམ་གྱི་ཞལ་ནས། སྨྲ་བའི་ཚིག་རྒྱན་ལ་ཡིད་དུ་འོང་བའི་ཉམས་ཀྱི་ཁྱད་པར་
བཏོན་པའི་ཐབས་ཞེས་གསུངས་པ་བཞིན། ཚིག་རྒྱན་གྱི་གཞིར་གྱུར་པའི་ཡིད་འོང་
གི་ཉམས་དེ་གྲོང་ཚིག་ལས་ཁྱད་པར་བཏོན་པ་ཞིག་ལ་ངོས་འཛིན་བྱས་ན་གཞི་ནས་
བོད་ཀྱི་རྩོམ་རིག་སྒྱུ་རྩལ་ལས་སྙན་ངག་གི་ཉམས་འདོན་པ་གསལ་བོ་ཐོན་ནུས་ཤིང་།
གཞིས་བྱེས་ཀྱི་སྤྱི་ཚོགས་ཁྲོད་དུ་སྙན་ངག་སྨྲ་བའི་གྲངས་འབོར་ཡང་དེ་ལས་གསལ་
ནུས། འོན་ཀྱང་རྒྱས་པར་བཀྲལ་འདོད་ན་གཞུང་གཞན་ནས་བལྟ་བར་བྱ་སྟེ་འདིར་
ངལ་བ་མ་བྱས་སོ།
236



，
དུས་རབས་གསར་རྙིང་གི་མདུད་པ།
ཕྱི་མ་རང་མོས་སྙན་ངག་ནི། མང་པོ་ཞིག་གིས་ཚིག་རྐང་སྙོམ་མིན་ཙམ་
ལ་ངོས་བཟུང་ནས་དབུགས་ཀྱི་ངལ་གསོ་མཚམས་ཀྱི་ཁྱད་ཆོས་མངོན་པར་བྱས་
ཀྱང་། དེ་ལྟ་བུ་ཞིག་ཡིན་ཚེ་འུད་ཆེན་པོའི་སྒོ་ནས་ཆེ་བརྗོད་དགོས་པ་མ་ཡིན་ཞིང་།
རང་བཞིན་གྱིས་དཀའ་སྡུག་མང་པོ་ཞིག་བསགས་དགོས་པ་ཡང་མ་ཡིན་ཏེ། ཚིག་
རྐང་གི་གོང་འོག་ཏུ་ཚིག་ལྷག་སྔ་ཕྱི་མི་སྙམ་པ་བྱས་པས་ཆོག ལ་ལས་གྲོང་ཚིག་
གི་ནུས་པས་སྐད་ཆ་བརྗོད་སྟངས་ཤིག་ལ་ངོས་འཛིན་བྱེད་ཀྱང་། ཐབས་ལམ་དེ་
ལྟ་བུས་མཚོན་ནུས་ན་ཁྱེད་ཉིད་ཀྱིས་ཞིང་ལས་ཀྱི་ཐོན་སྐྱེད་བསགས་པའམ་ཡང་ན་
འབྲོག་པའི་ཕྱུགས་ཟོག་དང་མཉམ་དུ་འཚོ་བར་སྤྱོད་པའི་ཞོར་ལ་རང་མོས་སྙན་ངག་
གི་ཡང་རྩེར་སོན་པར་གྱིས་ཤིག ཡང་ཁ་ཅིག་གིས་རྒྱུ་མཚན་ཅི་ཡང་མེད་པར་ཆོས་
ལུགས་ཀྱི་དྲི་མས་མ་གོས་པའི་ལས་དབང་ཅན་ཞེས་འུར་ཆེན་པོས་སྒྲོག་པར་བྱེད་
ཀྱང་། རང་ཉིད་ངལ་བའི་རྒྱུ་ལས་མ་མཆིས་ཤིང་། གཡག་ཞར་གྱིས་རྩྭ་ཟོས་པ་
བཞིན་ཕྱོགས་གཅིག་ལས་གཉིས་ཀ་མ་མཐོང་བའི་སྐྱོན་དུ་འདུག, ཅེས་པའི་གདམས་
ངག་ལ་ཉམས་ལེན་གྱི་གནད་ཕྱོགས་པར་འཚལ། དེས་ན་འདི་ལྟ་བུའི་སྒྱུ་རྩལ་གྱི་
ནུས་པའམ་མཚན་ཉིད་ནི། སེམས་ཁམས་ཀྱི་ཚོར་འདུ་དྲག་པོའམ་རྟོག་འཆར་གྱི་
ནུས་ཤུགས་དང་ལྡན་པའི་སྒོ་ནས་སྒྱུ་རྩལ་མཚོན་ཚུལ་ཞིག་བཤད་ན། རྒྱུ་མཚན་
ཅན་གྱི་བསམ་གཞིགས་བྱེད་སྟངས་ཤིག་ལ་ངོས་འཛིན་ཆོག དེ་ནི་མི་དང་སྤྱི་
ཚོགས་བར་གྱི་འབྲེལ་བ་དང་། མི་དང་མིའི་བར་གྱི་འབྲེལ་བ། མི་དང་རང་བྱུང་
ཁམས་བར་གྱི་འབྲེལ་བ། མི་དང་དེའི་མ་བཅོས་པའི་རང་གཤིས་ཀྱི་འབྲེལ་བ་
སོགས་བྱུང་ཚུལ་གྱི་ངོས་ནས། གཙོ་བོ་སེམས་ཁམས་ཀྱི་ཚོར་འདུ་ལ་དེ་དག་འཕྲད་
ཡོད་པའི་དབང་གིས་རྩ་བའི་འབྲེལ་བ་བཞིའི་བར་རྙོག་འཛིང་ཆེ་བའི་རྟོག་འཆར་
གྱི་ནུས་ཤུགས་འཛིན་ཞིང་། རང་གཤིས་ཀྱིའགྱུར་ལྡོག་དེའི་དབང་གིས་སྐབས་
སུ་དམིགས་པའི་རྒྱུ་ཆ་ལེགས་གྲུབ་བྱུང་མིན་ཇི་ལྟར་ཡང་མངོན་པར་མཚོན་བྱེད་
237



སྙན་ངག་སྐོར།
ཙམ་འགོད་ནུས་སོ།
གོང་དུ་བཤད་པའི་སྒྱུ་རྩལ་ཞེས་པ་ནི། སེམས་ཁམས་རིག་པ་གང་ཡིན་
ཀྱང་དངོས་པོའི་གཤིས་ལུགས་ཀྱི་འདུ་ཤེས་འཛིན་སྟངས་སྤྱི་མིང་ཞིག་ཡིན་ཞིང་
སྐབས་འདིར་རྩོམ་རིག་གི་ངོ་བོ་དངོས་སམ་དེའི་རང་གཤིས་བཅོས་མ་མ་ཡིན་པ་
ཞིག་ལ་བྱེད་བཞིན་ཡོད། །
ཕར་ལ་འགྱེད་ཚེ་བཙན་པོའི་བུ་ཐོག་བསྙིལ། །ཚུར་ལ་འཆོལ་ན་ཉམ་ཆུང་
བླ་འོག་འགྲིམ། །བདག་གི་རྩོམ་ལུགས་བརྗོད་བྱའི་གཞལ་དཔག་ལ། །མངོན་
ལྐོག་བློ་ཡིས་མ་སླེབས་ཤུགས་རིང་འབྱིན། །ཞེས་བྱ་བ་ཡང་ཐལ།
ལར་སྲོལ་རྒྱུན་སྙན་ངག་དང་གསར་དར་རང་མོས་སྙན་ངག་བ།ཉིས་ཀྱི་སོ་
སོའི་རྒྱུད་འཛིན་གྱི་འཕེལ་ཕྱོགས་སྐོར་ཅུང་ཙམ་གླེང་ན། སྤྱིར་རིག་པའི་གཞུང་
ལུགས་ཞེས་པ་དེ་འཇུག་པར་འདོད་པའི་གང་ཟག་གི་ལག་ལེན་ཁོ་ན་ལས་བྱུང་པ་
ཞིག་ཡིན་ཞིང་། བོད་ཀྱི་སྲོལ་རྒྱུན་སྙན་ངག་ཅེས་པ་ཡང་དེའིལག་ལེན་ཕྱོགས་
བསྡོམས་བྱས་ནས་བྱུང་བ་ཞིག་ཡིན། དེ་ཡང་སྲོལ་རྒྱུན་སྙན་ངག་ཅེས་པ་བོད་ཀྱི་
སྤྱི་ཚོགས་ཁྲོད་དུ་སྙན་ངག་གི་ཆོས་ཉིད་གསལ་བཤད་བྱས་པའི་ལག་ལེན་ཁྲིད་སྟོན་
བྱེད་པ་ཞིག་ཡིན་ཞིང་། ད་དུང་སྤྱི་ཐོག་ནས་བཤད་ན་ང་ཚོས་འདས་ཟིན་པའི་བོད་
ཀྱི་རྩོམ་རིག་གི་ཁྲོད་དུ་ཕྱི་མིག་ཅིག་བལྟས་ཚེ་ལོ་བདུན་བརྒྱ་ལྷག་གི་འཛིན་སྐྱོང་གི་
རྒྱུན་ལྷོད་མེད་དུ་གནས་པའི་འཕེལ་ཕྱོགས་དང་སྙན་ངག་གི་གཞུང་ལུགས་འཁྲུལ་
བྲལ་དྭངས་གསལ་གྱི་ཁྱད་ཆོས་མངོན་དུ་མཚོན་པའི་རྩོམ་གཞུང་ཚད་ཐུབ་ཅིག་ཡིན་
པ་ངོས་འཛིན་བྱེད་བཞིན་ཡོད། རྩོམ་རིག་འདིའི་སྒྱུ་རྩལ་གྱི་ལག་ལེན་ལ་ཁྲིད་སྟོན་
བྱེད་པའི་གཞུང་ལུགས་ནི་མགྲིན་པའི་འབབ་སྟེགས་ལ་སྒྲ་དབྱངས་ལྷ་མོས་མངོན་
པར་རྩེན་པའི་མཁས་དབང་དཎྜིའི་སྙན་ངག་མེ་ལོང་མ་དེ་ཉིད་ཡིན་ཞིང་། འདིའི་
ལོ་རྒྱུས་ལ་སྤྱན་འབུལ་ཞུ་འདོད་པ་དག་གིས་ཚེ་ཏན་ཞབས་དྲུང་གི་སྙན་ངག་སྤྱི་དོན་
238



--
-
-
-
-
-
-
དུས་རབས་གསར་རྙིང་གི་མདུད་པ།
ཤོག་ངོས་༦-༡༡ལ་གཟིགས་པར་འཚལ། བོད་དུ་མེ་ལོང་མའི་སྲོལ་འབྱེད་ཐོག་
མ་ངེས་པ་དོན་གྱི་པཎྜིཏ་ཞེས་རླུང་ལྟར་གྲགས་པའི་ས་སྐྱ་ཀུན་དགའ་རྒྱལ་མཚན་
ཡིན་ཞིང་། དམ་པ་ཉིད་ཀྱིས་བསྐྲུན་པའི་ས་བོན་གྱི་ངེས་པ་བརྙེས་ནས་འགྲོ་མགོན་
ཆོས་རྒྱལ་འཕགས་པའི་སྐུ་རིང་ལ་དཔལ་ལྡན་ས་སྐྱའི་གཙུག་ལག་ཁང་དུ་ཤོང་སྟོན་
རྡོ་རྗེ་རྒྱལ་མཚན་སོགས་རྒྱ་བོད་ཀྱི་པཎ་གྲུབ་མང་བོ་ཞིག་གིས་ཕབ་བསྒྱུར་བྱས་ནས།
བོད་ཀྱི་སྤྱི་ཚོགས་ཁྲོད་དུ་རྩོམ་རིག་གི་ཉམས་མྱོང་དང་སྒྱུ་རྩལ་གྱི་ཁྱད་ཆོས་སོགས་
འཚོ་བ་དངོས་ཀྱི་ལག་ལེན་ལ་གཏན་འབེབས་གནང་བའི་རྒྱུན་འཛིན་དང་བོའམ་
ཕྱི་མོ་དར་སྤེལ་བྱས། ལག་ལེན་དེ་དང་སྒོ་བསྟུན་ནས་རང་རེའི་ཆོས་སྲིད་ཀྱི་མཛད་
ཕྱོགས་སྤྱི་དང་འཇིག་རྟེན་གྱི་བྱ་དངོས་རྣམས་ལ་མིའི་སྣང་བརྙན་གསོན་ཉམས་ལྡན་
པ་ཞིག་བསྐྲུན་ཐུབ་པ་མ་ཟད།
རྗེ་ཐམས་ཅད་མཁྱེན་པའི་ཞལ་ནས།
རིགས་ལམ་རྣམ་པར་ཕྱེད་པའི་རྣམ་དཔྱོད་དང་། །གཞུང་ལགས་
གདམས་པར་ཤར་བའི་ཉམས་ལེན་དང་། །ཚིག་སྦྱོར་ཚུལ་ལ་མཁས་པའི་ངག་
གི་དཔལ། །ས་སྟེང་འདི་ན་རིན་ཆེན་རྣམ་གསུམ་སྣང་། །
ཞེས་གསུངས་པ་སོགས་རྩོམ་རིག་གི་
ཆོས་ཉིད་བློ་ཡུལ་དུ་སྣང་བའི་རྟོག་ཞིབ་མཁན་རྣམས་ཀྱིས་བདེན་དོན་བརྗོད་པའི་
མན་ངག་ཅིག་ཏུ་ངོས་འཛིན་པ་ཡིན། སྙན་གཞུང་མེ་ལོང་མ་དེ་ཉིད་བོད་བསྒྱུར་
གྱི་ལག་ལེན་དང་བསྟུན་ནས་རྗེས་འབྲེལ་གྱི་རྩོམ་པ་པོ་དག་གིས་བླང་དོར་གྱི་ངོས་
ནས་བསྲེགས་བཅད་བརྡར་གསུམ་གྱི་བཅོས་བསྒྱུར་བྱས་ཏེ་སྙིགས་དོར་བཅུད་ལེན་
གྱི་ཚུལ་དུ་བོད་ཀྱི་སྤྱི་ཚོགས་ཁྲོད་དུ་དར་ཁྱབ་བྱས་པ་ཞིག་ཡིན་ཞིང་། དེ་ལ་དུས་
རབས་ཀྱི་ངོས་ནས་རྣམ་དཔྱོད་ཀྱི་འཕར་ལྡིང་ཡོང་མི་སྲིད་པ་མ་ཡིན་ཏེ། ཉེ་ལམ་
239



སྙན་ངག་སྐོར།
སྙན་ངག་གི་སྲོག་ཅེས་པའི་ཐོག་ནས་རྩོད་གྲུབ་མཐའ་སེལ་བའི་ཆེད་དུ་མེ་ལོང་མ་
ཉིད་ཀྱི་དངོས་ཤུགས་བསྟན་དོན་རྣམས་ལེགས་པར་བཀྲལ་ཞིང་། ལག་ལེན་གྱི་
ངོས་ནས་གསལ་རྟོགས་ཐུབ་པ་སོགས་དུས་རབས་ཀྱི་འཕོ་འགྱུར་ལ་སྤྱི་ཚོགས་དེས་
ཁ་སྣོན་བྱེད་པ་ཞིག་ཡིན། དེས་ན་ང་ཚོས་བརྗོད་བཞིན་པའི་རང་མོས་སྙན་ངག་
ཅེས་པ་ཡང་སྙན་ངག་མེ་ལོང་ལས་དངོས་ཐོག་གི་སྒྱུ་རྩལ་རེ་ལ་བྱེད་དགོས་པ་ལས་
རང་བཞིན་གྱིས་བསྒྱུར་བ་ཞིག་ག་ལ་ནུས། དེའི་ཕྱིར་མེ་ལོང་མའི་ཐུན་མོང་བའི་
རྒྱན་བཤད་པའི་སྐབས་ནས་བསྡུས་བརྗོད་ཀྱི་རྒྱན་དང་ངོ་བོ་དབྱེར་མེད་པ་བྱེད་དགོས་
སོ། དེས་ན་དེ་གཉིས་ཀྱི་རྟོག་འཆར་གྱི་སྒོ་ནས་བསམ་གཞིགས་བྱེད་སྟངས་གཅིག་
ཏུ་གྱུར་ནས་བརྗོད་བྱ་དང་རྗོད་བྱེད་གཉིས་ཐ་དད་ཀྱི་ཚུལ་དུ་ཡོད་པ་ཞིག་ལས་གཙོ་
བོ་བརྗོད་བྱའམ་ནང་དོན་ཕུན་སུམ་ཚོགས་པ་གསལ་ལྡན་དུ་འགྱུར་དགོས་པའི་སྔ་
མའི་རྒྱུན་འཛིན་པ་དང་། ཡང་ན་དུས་རབས་ཀྱི་བླང་དོར་བློ་གྲོས་ཀྱི་གསལ་ཤིང་
རྩེ་ལ་འདེགས་པའི་སྒྱུ་རྩལ་ཁྱད་འཕགས་ཤིག་ཡིན།
དོན་གསལ་ཚིག་གི་འགྲོས་ལས་རབ་འཕང་ཞིང༌། །ཤེས་བྱའི་ཀློང་ལ་བློ་
གསལ་དགའ་བ་སྤེལ། །གནས་ལྔའི་འཚོ་བ་དེང་རབས་དུས་ཀྱིས་སྐྱོང་། །སེམས་
ཀྱི་ཚོར་འདུ་གསལ་བ་འདི་ན་བཀོད། ཅེས་པའོ།
ང་ཚོའི་འཇིག་རྟེན་གྱི་འཕོ་འགྱུར་དང་། དཔལ་འབྱོར་གྱི་རྨང་གཞི་སོགས་
དུས་རབས་ལམ་ལུགས་ཀྱི་འགྲོས་གསལ་བའི་དབང་གིས་དེ་རིང་གསར་དུ་རྟོགས་
པ་སང་ཉིན་རྙིང་བར་འགྱུར་བའི་ལས་སྒོ་ཞིག་ལ་ཆགས་ཡོད་པའི་དབང་གིས་འདིར་
དུས་རབས་ཀྱིས་བསྒྱུར་བའི་རང་མོས་སྙན་ངག་གི་རྒྱུན་འཛིན་སྐོར་ཙམ་ཟད་གླེང་
ན། བྱ་དངོས་གང་ཞིག་ཡིན་རུང་སྔ་མ་སྔ་མ་ལ་ལྟོས་པས། ཕྱི་མ་ཕྱི་མ་གསར་
བ་ཡིན་ཞེས་བཤད་པ་བཞིན་རང་མོས་སྙན་ངག་ཅེས་པ་ཡང་དུས་རབས་ཀྱི་མྱུར་
240



དུས་རབས་གསར་རྙིང་གི་མདུད་པ།
ཚད་གསལ་དུ་བཏོན་པའི་བོད་མི་རིགས་ཀྱི་ཆོས་དང་འཇིག་རྟེན་འགྲོ་བ་མིའི་བསམ་
བློ་སོགས་ལ་གཞི་བཅོལ་ཏེ་མཁས་དབང་རེ་ཟུང་གིས་རང་རང་གི་ཁུལ་བྱས་ནས་
ཁྱད་ཆོས་སྣ་ཚོགས་ཀྱི་ལག་ལེན་བྱས་ཏེ་གཏན་ལ་ཕབ་ནའང་། བར་སྐབས་ཤིག་
ནས་དེ་དག་གི་ནུས་པ་ཉམས་ཤིང་བོད་མི་རིགས་ཀྱི་གཞོན་སྐྱེས་ཚང་མ་སློབ་གྲྭའི་
མིང་ཐོགས་པ་དང་རང་མོས་སྙན་ངག་གི་རྒྱུན་སྐྱོང་ཁུལ་བྱེད་པ་ནི། འཇུ་སྐལ་བཟང་
གིས། ཤེས་ཡོན་ཅན་གྱིས་དེང་རབས་སྙན་ངག་འབྲི། ཤེས་ཡོན་མེད་པས་
ཀྱང་དེང་རབས་སྙན་ངག་འབྲི། སློབ་གྲྭ་ཆེན་པོའིསློབ་མས་དེང་རབས་སྙན་
ངག་འབྲི། སློབ་གྲྭ་ཆུང་བའི་སློབ་མས་ཀྱང་དེང་རབས་སྙན་ངག་འབྲི། ཞེས་
གསལ་ཞིང་ང་ཚོའི་བཙན་བྱོལ་སྤྱི་ཚོགསཀྱི་ཁྲོད་དུ་ད་དུང་དེ་འདྲའི་དར་ཁྱབ་མེད་
ཀྱང་། སྙན་ཚིག་གི་བློ་རྩལ་ཡངས་པ་རེ་ཟུང་གིས་རྒྱ་ཆེའི་ཀློག་པ་པོ་དག་ལ་ལམ་
སྟོན་སྦྱིན་ཡུལ་ནི། གངས་རྒྱུན་དང་ལྗང་གཞོན་ཞེས་པའི་དུས་དེབ་ཁག་ཅིག་ཡོད་
ཅིང་། དེ་གཉིས་ནི་བཙན་བྱོལ་བོད་མིའི་ཁྲོད་དུ་རྩོམ་རིག་གི་ཁྱད་ཆོས་སྤེལ་ཡུལ་
གྱི་ལག་ལེན་འཁོར་ཕྱོགས་ཤིག་ལ་ཆགས་ཡོད། འོན་ཀྱང་ང་ཚོའི་ངོས་ནས་དུས་
རབས་དང་། སྤྱི་ཚོགས། མི་རིགས་བཅས་ཀྱི་ཁྱད་ཆོས་ཚང་བའི་ངལ་རྩོལ་གྱི་
སྒྱུ་རྩལ་ནི་ཀུན་གྱིས་ཐུན་མོང་དུ་ཁས་ལེན་དགོས་པ་ཞིག་ཡིན་ཞིང་། སྔར་མེད་
གསར་བཏོད་བྱས་ནས་འཇིག་རྟེན་འདི་རིམ་བཞིན་ཡར་རྒྱས་ལ་ཕྱིན་པ་ནི་ཐོག་མའི་
སྤྱི་ཚོགས་ལས་དཔོག་ཐུབ། དེས་ན་ང་ཚོ་སྙན་ངག་གསར་བ་ཡང་དར་ནས་ད་བར་
ལོ་བཅུ་གྲངས་ལས་སོང་མེད་ཀྱང་། རྩོམ་རིག་འདིའི་སྟེང་དུ་ཆོད་གཏམ་གྱི་འདེགས་
འཇོག་མང་དུ་བྱུང་བས། བཙན་བྱོལ་བོད་མིའི་ཁྲོད་དུ་ཡང་ཐོག་མའི་སྒོ་འབྱེད་
གསལ་ཐོན་མ་བྱུང་བའི་རྒྱུ་མཚན་གྱིས་མང་བོ་ཞིག་གིས་ལས་སྣོན་དང་གསལ་བྱེད་
ཅི་ཡང་མེད་པར་མང་ཚོགས་ཀྱི་རེ་འདུན་བཞིན་བཏང་སྙོམས་སུ་བཞག་ཡོད། དུས་
རབས་གསར་བའི་འགྱུར་ལྡོག་ངེས་གསལ་དུ་ཐོན་པའི་སྤྱི་ཚོགས་ཀྱི་འདུ་ཤེས་སྤྱོད་
241



--
-
-
སྙན་ངག་སྐོར།
སྟངས་ནི། འཇིག་རྟེན་གྱི་བྱ་དངོས་ཐམས་ཅད་ཆུ་བོའི་རླབས་རིས་བཞིན་དུ་གཅིག་
རྗེས་གཅིག་གིས་སྙེག་ཅིང་། གཅིག་ཚབ་གཅིག་གིས་བྱེད་པ་སྟེ་སྐད་ཅིག་རེ་བཞིན་
འཕོ་འགྱུར་འགྲོ་ཞིང་།. ཞེས་གསལ་བ་བཞིན་དངོས་པོའི་འཕོ་འགྱུར་དང་འཕེལ་
རྒྱས་ཀྱི་གོམ་ཁ་བསྒྱུར་ཕྱོགས་ལས་བྱུང་བ་ཞིག་ཡིན་ཞིང་། དུས་རབས་ཀྱི་བླང་
བྱ་དང་སྙན་ངག་གསར་བའི་ལམ་ལུགས་དགོངས་ཕྱོགས་ནས་གསར་གཏོད་ཀྱི་རྨང་
གཞི་ཕྱེ་བ་ཡིན། ང་ཚོསརང་མོས་སྙན་ངག་གི་རྨང་གཞིའི་ཐོག་ནས་རྩོམ་རིག་གི་
ལག་ལེན་ཉམས་མྱོང་ཕྱོགས་བསྡོམས་བྱས་ཏེ། སྤྱི་ཚོགས་ཀྱི་འཚོ་བ་ངེས་ཅན་ཞིག་
གི་ནང་ནས་ད་གཟོད་ཐུན་མོང་དུ་ཁས་ལེན་པ་ཞིག་རིགས་པས་བསྒྲུབ་དགོས་ཤིང་།
དེའི་རྩ་བའི་ཁུངས་འབྲེལ་ས་ནི་སྙན་ངག་མེ་ལོང་མ་ཡིན་ཞིང་། སེམས་ཁམས་
ཀྱི་འགྱུར་ལྡོག་གི་དབང་གིས་ལྟ་བའི་དམིགས་ཡུལ་གང་དུ་ཕྱོགས་ཀྱང་། ཚིག་སྦྱོར་
གྱི་འགྲོས་དང་བསྟུན་ནས་ནང་སེམས་རྒྱུད་ཀྱི་འགྱུར་བ་གསོན་ཉམས་ལྡན་པ་ཞིག་
སྟོན་དགོས་པ་ནི་སྙན་ངག་སྨྲ་བ་རྣམས་ཀྱི་ལས་འགན་ཡིན། ང་ཚོས་རང་གི་མི་
རིགས་ཀྱི་ལྟ་བའི་དམིགས་ཡུལ་དུས་རབས་དང་སྐབས་དེའི་སྤྱི་ཚོགས་ལ་དམིགས་
ནས་སྲོལ་རྒྱུན་སྙན་ངག་དང་རང་མོས་སྙན་ངག་གཉིས་ཀྱི་ཕྱོགས་ལ་ངེས་པར་དུ་
གསལ་ཆ་ལྡན་པ་ཞིག་དགོས། གནད་དོན་འདི་ལ་གཞིགས་ནས་བོད་རང་གི་སྲོལ་
རྒྱུན་སྙན་ངག་རྒྱུན་འཛིན་བྱས་པའི་རྨང་གཞིའི་སྟེང་། མི་རིགས་དང་རྒྱལ་ཁབ་
གཞན་གྱི་སྙན་ངག་གི་སྔོན་ཐོན་སྒྱུ་རྩལ་སྡུད་ལེན་བྱས་ཏེ། དུས་རབས་དང་མི་རིགས་
ཀྱི་ཁྱད་ཆོས་ལྡན་པའི་སྙན་ངག་གསར་བ་ཞིག་གསར་གཏོད་བྱེད་དགོས་ ཞེས་པ་
ངེས་པ་དོན་གྱི་སྒོ་ནས་གཙིགས་སུ་བཟུང་ན་འགལ་བ་མེད་སྙམ། རྒྱུ་མཚན་ནི།
ཟམ་གདོང་རིན་པོ་ཆེའི་ཞལ་ནས་ལོ་བརྒྱ་ཕྲག་བཅུའི་རྗེས་སུ་རིམ་པས་དར་རྒྱས་
སུ་སོང་བའི་ཚིག་རྒྱན་གྱི་རྣམ་བཞག་དང་རྩོམ་འགྲོས་གསར་བ་ཇི་སྙེད་ཅིག་བྱུང་
བ་ཐམས་ཅད། བོད་ཀྱི་བགོ་སྐལ་དུ་མ་ཐོབ་པས་འུ་ཅག་ད་དུང་ཡང་དཎྜིའི་བཞེད་
242



དུས་རབས་གསར་རྙིང་གི་མདུད་པ།
དགོངས་འབའ་ཞིག་ཨ་འཐས་སུ་བཟུང་སྟེ་ཚིག་དོན་རྒྱན་གྱི་གོམ་སྟབས་ལོ་ངོ་སྟོང་
ཕྲག་འདས་པའི་དུས་ཀྱི་ཡོལ་བའི་ཕག་ནས་བསྒྱུར་གྱིན་བསྡད། ཅེས་པའི་སྤྱི་ཚོགས་
ཀྱི་ལམ་སྟོན་ལ་གཞལ་ན། ང་ཚོས་སྲོལ་རྒྱུན་སྙན་ངག་གིས་རྨང་གཞི་བྱས་པའི་
སྟེང་ནས་སྙན་ངག་གསར་བའི་སྒྱུ་རྩལ་གྱི་ཁྱད་ཆོས་མངོན་ཐུབ་ཀྱང་། འཛམ་གླིང་
ཧྲིལ་བོའི་སྙན་ངག་གི་འབབ་རྒྱུན་ཐུན་མོང་དུ་འཐུང་ཐུབ་པའི་ལག་རྗེས་གསར་བ་
ཞིག་འཇོག་ངེས། ང་ཚོས་སྲོལ་རྒྱུན་སྙན་ངག་རྒྱུན་འཛིན་བྱས་ནས་རྨང་གཞི་མི་
ཉམས་པ་བྱེད་པ་སྟེ། ལོ་བདུན་བརྒྱ་ལྷག་གི་བོད་མི་རིགས་ཀྱི་བསམ་བློའི་འཛིན་
སྟངས། ཡུལ་སྲོལ་གོམས་གཤིས། སེམས་ཁམས་དང་མཛེས་འཛིན་ལྟ་བ་སོགས་
ཀྱི་ཁྱད་ཆོས་རྒྱ་ཆེ་ཞིང་། ད་ལྟའི་བར་ནུས་ཚད་འཕེལ་རྒྱས་སུ་ཕྱིན་ནས་རྩོམ་རིག་
གི་ལོ་རྒྱུས་སྟེང་སྲོག་སྙིང་ལྡན་པའི་ཁྲག་རྒྱུན་ཞིག་མཚོན་ཐུབ་པའི་ཆ་ནས་སྤྱི་ནོར་
ཞིག་ལ་ངོས་འཛིན་བྱེད་བཞིན་ཡོད། དེར་བརྟེན་དོར་ཞི་གདོང་དྲུག་སྙེམས་བློའི་
ཞལ་ནས་བོད་ཀྱི་རིག་གནས་གསར་བ་ཡང་རིག་གནས་རྙིང་བའི་གཞི་རྩ་དང་དར་
རྒྱུན་གྱི་སྟེང་ནས་དར་བ་ཞིག་ལས། ནམ་མཁའི་མེ་ཏོག་ལྟར་རྒྱུ་མེད། རྐྱེན་མེད་
པ་གློ་བུར་དུ་སྐྱེས་པ་ཞིག་མིན་ལ། ཞེས་གསུངས་པ་ཡང་ལེགས་བཤད་ཀྱི་བདུད་
རྩིར་འདྲེན་པར་འོས་སོ། དེ་ལྟར་སྲོལ་རྒྱུན་སྙན་ངག་གི་བསམ་བློའི་གནས་ཚད་
དང་། རྩོམ་རྩལ་གྱི་ཁྱད་ཆོས། འཚོ་བའི་ཁྲོད་འགལ་འབྲེལ་སོགས་ཀྱི་ཆ་ནས་
བརྗོད་ན། མགུར་གླུའི་སྒྱུ་རྩལ། ལེགས་བཤད་སྙན་ངག་གི་སྒྱུ་རྩལ། མེ་ལོང་
མའི་ལུགས་ཀྱི་སྙན་ངག་གི་སྒྱུ་རྩལ་སོགས་རྒྱས་པར་ཕུལ་བྱུང་སྙན་རྩོམ་འགའི་གྲངས་
ཀྱང་བརྗོད་ཀྱིས་མི་ལོང་། དེ་བཞིན་དུ་རྩོམ་རིག་གསར་བའི་གྲུ་ཆར་གྱིས་བརླན་
པའི་དེང་རབས་ཀྱི་བློ་རྩེ་ལས་ཀྱང་རང་མོས་སྙན་རྩོམ་གྱི་འབབ་རྒྱུན་དང་རྩོམ་སྒྲུང་
གསར་བའི་ཟེགས་མ་འཐོར་ནས། བོད་ཀྱི་རྩོམ་རིག་ལ་རྩོམ་རྩལ་གསར་བའི་ཕུལ་
བྱུང་གི་སྣང་བརྙན་ཞིག་བསྐྲུན་ཡོད། འོན་ཀྱང་ལ་ལ་ཞིག་གིས་རང་མོས་སྙན་རྩོམ་
243



，
སྙན་ངག་སྐོར།
གྱི་བརྗོད་དོན་རྣ་བའི་ཁུར་ལེན་མི་དགོས་པར་མིང་ཐོས་པ་དང་མྱོང་ཚོར་མ་རྟོགས་
བཞིན་དུ་སྐྱོན་བརྗོད་ཀྱི་ཡུལ་ལ་འཕངས་ནས། མཁྲིས་ནད་ཅན་གྱིས་མར་ཁུ་མཐོང་
བ་བཞིན་བྱེད་མི་འོས་ཏེ། མེ་ཏོག་མཛེས་པ་ཙམ་གྱིས་ཤིང་བཟང་མིན། །ཚེར་
མ་མང་བ་ཙམ་གྱིས་ཤིང་ངན་མིན། །ཤིང་འབྲས་དྲི་རོ་དང་ནི་བཅུད་ཆེ་ཆུང་། །ཞུ་
རྗེས་ཁྱད་པར་དག་ལས་བཟང་ངན་ཕྱེ། ཞེས་གསུངས་ཤིང་། འགའ་ཞིག་གིས་
རང་མོས་སྙན་ངག་ཅེས་བརྗོད་པ་དེའི་བསམ་བློའི་འབེབས་སྟངས་དང་ཕྱོགས་འཛིན་
ཙམ་ཡང་ཤེས་མི་དགོས་པར་གློ་བུར་དུ་བརྡོལ་བ་བཞིན་བརྗོད་བྱ་དང་རྗོད་བྱེད་གང་
གི་ཉམས་གསལ་འདོན་མེད་པར་སེམས་ཁམས་ན་ནད་བཅུད་ཡོད་པ་བཞིན་སྙན་
འཛུགས་བྱེད་མི་རུང་སྟེ། ས་པཎ་གྱིས། ཤེས་རབ་ཕྱོགས་གཅིག་ལྡན་པས་ཀྱང་།
།བྱ་བ་ཀུན་ལ་མཁས་པར་དཀའ། །ཤིན་ཏུ་གསལ་བའི་མིག་གིས་ཀྱང་། །སྒྲ་ལ་
ཉན་པར་ནུས་མ་ཡིན། ཞེས་གསུངས་སོ། ང་ཚོའི་གནའ་བོའི་རིག་གཞུང་དང་
དུས་རབས་འདིའི་འགྲོས་གཉིས་དབྱེ་འབྱེད་བྱེད་དགོས་ཚེ་ཕྱོགས་གཉིས་ལ་གསལ་
ཆ་ལྡན་པའི་བསམ་བློ་འབེབས་དགོས་ཤིང་། དེ་ལས་གལ་ཆེ་བ་ནས་ནང་བ་སངས་
རྒྱས་ཀྱི་ཆོས་ལ་ཕུགས་རྒྱང་གཅོད་ཐུབ་དགོས། དེ་ལྟར་མངོན་རྗེས་ཀྱི་གཞལ་བྱས་
ཟིན་པའི་སྒོ་ནས་ནུས་པ་གསལ་འདོན་བྱས་ན་མི་སུ་ཡིན་ཡང་དེ་ལ་སྡང་ཟུག་བྱེད་
དགོས་དོན་མེད་ལ་མི་ཉམས་རྒྱུན་འཛིན་གྱི་ནུས་པ་ཡང་ཐོན་ཐུབ། རྒྱུ་མཚན་ནི་
རྗེ་གོང་མའི་ཤིང་རྟའི་སྲོལ་འབྱེད་རྣམས་ཀྱིས་མཚོན་ཐུབ་ཀྱང་དེ་ལས་རྒྱས་སྤྲོས་
བྱེད་དགོས་དོན་མེད། གལ་ཏེ་ལོ་རྒྱུས་ཀྱི་གསལ་ཆ་མེད་པའི་ཁར་འུར་བསྟོད་ཀྱི་
འཇིགས་བརྔམ་བྱེད་ཚེ་ཁྱེད་རང་ལ་ཡང་ལྷས་བྱིན་གྱི་ཆོ་ལོ་སྤྲོད་རྒྱུ་ལས་ང་ཚོས་
ཁུར་འོས་པའི་འགན་མ་ཡིན་པ་ཤེས་པའི་སྒོ་ནས་བཏང་སྙོམས་སུ་མི་འཇོག་པ་ག་
ལ་སྲིད། འོན་ཀྱང་གསར་བཏོད་ཀྱི་རྣམ་པ་མེད་ན་ཡར་ཐོན་གྱི་དམིགས་གཞི་མེད་
པ་བཞིན་ད་ལྟའི་དུས་ཚོད་འདི་མི་ཉམས་གོང་འཕེལ་གྱི་སྒོ་ནས་རྒྱུན་བསྐྱོད་དེ་རྣམ་
244



དུས་རབས་གསར་རྙིང་གི་མདུད་པ།
པ་འཚོལ་བ་ཤིན་ཏུ་གལ་ཆེའོ།
དེ་ལྟར་བདག་གིས་དུས་ཚོད་ཐུང་ངུ་ཞིག་གི་ནང་དུ་དུས་རབས་གསར་རྙིང་
གི་རང་ལུགས་སྨྲ་བ་དག་གི་བཞེད་མཚམས་འགྲོས་མཐུན་གྱི་སྒོ་ནས་ཅུང་ཟད་ཅིག་
སྨྲ་བར་འདོད་ནས་བརྗོད་ཟིན་ན་ཡང་། སྤྱིར་འདི་ཉིད་ལ་དགོངས་བཞེད་ཀྱི་འགག་
མཚམས་དོག་ཅིང་ཡིད་དུ་ཆུད་དཀའ་བའི་ཁར་བདག་ལ་ཡང་ཐོས་བརྩོན་གྱི་ཤེས་
རྒྱ་ཆུང་བའི་རྐྱེན་གྱིས་ནོར་འཁྲུལ་མང་དུ་མཆིས་སྲིད་ཀྱང་། ཁྱེད་ཅག་ཀློག་པ་
པོ་དག་གིས་དེ་ལ་དགོངས་འཆར་གང་ཡོད་ཀྱི་སྒོ་ནས་ཕྲན་ལ་བསླབ་སྟོན་གནང་
རོགས་ཞེས་དང་། བདག་ཀྱང་ད་དུང་མི་མཐུད་དུ་འདི་ལ་འཇུག་འདོད་ཀྱང་རེ་
ཞིག་དུས་ཚོད་ཀྱིས་ངང་སྒུག་མ་བྱས་པའི་རྐྱེན་གྱིས་མཚམས་བཞག་པ་ཡིན།
-
-
-
-
ཟུར་མཆན།
༡ མཚོ་སྔོན་མི་རིགས་དཔེ་བསྐྲུན་ཁང་གིས་དཔར་དུ་བསྐྲུན། འཇུ་སྐལ་བཟང་གི་སྙན་ངག་རྣམ་བཤད།
ཤོག་གྲངས་༡༧༧བོད་ཀྱི་དེང་རབས་རྩོམ་རིག་དཔེ་ཚོགས།
༢ བོད་ལྗོངས་མི་དམངས་དཔེ་བསྐྲུན་ཁང་། བོད་རིག་པའི་ཆེད་རྩོམ་གཅེས་བསྡུས་ལས། བསོད་ནམས་
ཀྱི་རྩོམ་རིག་གི་མི་རིགས་ཀྱི་ཁྱད་ཆོས་དང་བོད་རིགས་རྩོམ་རིག་སྐོར་གླེང་བ་ཞེས་པའི་ཤོག་གྲངས་༢༠༠
༣ བོད་ལྗོངས་མི་དམངས་དཔེ་སྐྲུན་ཁང་། བོད་ཀྱི་རྩོམ་རིག་སྒྱུ་རྩལ། འཇུ་སྐལ་བཟང་གི་ལོག་རྟོག་
མུན་པ་སེལ་བའི་སྐྱ་རེངས། ཤོག་གྲངས་༡༨
༤ པདྨ་འབུམ་གྱི་མི་རབས་གསར་བའི་སྙིང་ཁམས་ཀྱི་འཕར་ལྡིང་། པར་སློག་མ་ཤོག་གྲངས་༡
༥ འཇུ་སྐལ་བཟང་གི་སྙན་ངག་རྣམ་བཤད། ཤོག་གྲངས་༡༧
༦ འཇུ་སྐལ་བཟང་གི་སྙན་ངག་རྣམ་བཤད། ཤོག་གྲངས་༢༠༡
༧ འཇུ་སྐལ་བཟང་གི་སྙན་ངག་རྣམ་བཤད། ཤོག་གྲངས་༢༠༩
༨ པདྨ་འབུམ་གྱིས་མི་རབས་གསར་བའི་སྙིང་ཁམས་ཀྱི་འཕར་ལྡིང་། ཤོག་གྲངས་༢
༩ མཚོ་སྔོན་མི་དམངས་དཔེ་བསྐྲུན་ཁང་། དོར་ཞི་གདོང་དྲུག་སྙེམས་བློ། སྙན་ངག་གི་རྣམ་བཤད།
ཤོག་གྲངས་༢༧༤
༡༠ དོར་ཞི་གདོང་དྲུག་སྙེམས་བློས། སྙན་ངག་རྣམ་བཤད། ཤོག་གྲངས་༢༨༦
245



སྙན་ངག་སྐོར།
ཕུག་རོན་དང་རྡོ།
ཚུལ་ཁྲིམས་རྒྱ་མཚོ།
(གླིང་བ་རི་བོང་དགོན།)
༄༅། དེ་ཡང་སྔོན་འཛམ་བུ་གླིང་གི་དབང་ཕྱོགས་ཀྱི་འཛིན་མའི་ཁྱོན་ཡངས་
པོར་གནས་པའི་དགའ་བྱེད་ཅེས་པའི་ས་འཛིན་དབང་པོ་ནི་རྩེ་མོ་མན་ཤེལ་ཞུན་མར་
ལན་བརྒྱར་བདར་བ་ལྟ་བུའི་མདངས་གོས་ཀྱིས་མངོན་པར་འཕགས་ཤིང་། གདོང་
ལྔའི་ཁྱུ་མཆོག་གི་གཡུ་རལ་ངོམས་པའི་སྤྱོད་ཡུལ་དུ་བགོས་པ་ལྟ་བུ་དང་། བར་
སྐེད་དུ་ཐང་ཤིང་། གདུང་ཤིང་། བསེ་ཤིང་། ཤུག་པ། སྟག་མ་སོགས་སྲིད་
འདིར་ཅི་མཆིས་ཀྱི་སྐྱེ་དངོས་རྣམས་གནས་དེར་འཚང་ཤིག་བྱེད་པ་བཞིན་མ་ཚང་
བ་མེད་ལ། ནགས་ཚལ་སྟུག་པོ་དེ་དག་གི་བར་བར་དུ་མཚོ་དང་མཚེའུ་རྣམས་ཕན་
ཚུན་གཅིག་གིས་གཅིག་ལ་འགྲན་པ་བཞིན་དུ་པདྨ་དང་། སེར་ཆེན་དང་། སྒོམ་
བཞུ་དང་། རྒྱལ་མཚན་སྲན་མ་དང་། རིགས་གསུམ་དང་། སེ་ལེན་ལྗང་བ་
སོགས་ཡིད་དུ་འོང་བའི་མཛེས་ཆོས་ཀྱི་རྣམ་པས་ཀུན་ནས་བརྒྱན་པའི་མཚོ་དང་
མཚེའུ་དེ་དག་གི་ཁར་ཁྲུང་ཁྲུང་དང་། ངང་བ་ཕོ་མོ་དང་། ངུར་བ་དང་། ཆུ་
སྐྱར་དང་། ཆུ་བྱ་ལ་སོགས་པའི་བྱ་རིགས་སྣ་ཚོགས་ཀྱིས་སྐད་སྙན་པར་སྒྲོགས་
ཤིང༌། གནས་དེར་གཞན་ཡང་གཙོད་དང་། གཉན་དང་། རྣ་བ་དང་། དགོ་པ་
དང༌། གླ་བ་དང་། ཤ་བ་དང་། ར་རྒོད་དང་། ནགས་ཀྱི་བ་གླང་སོགས་གནས་
ཤིང་གཅིག་གིས་གཅིག་ལ་གཙེ་བ་དང་བྲལ་ཞིང་། སྔོན་ལས་ཀྱིས་གྲུབ་པའི་སོ་
སོའི་འཚོ་བའི་བགོ་སྐལ་ལ་སྤྱོད་བཞིན་ཡོད་ལ། ཉིན་བྱེད་དབང་པོ་ནུབ་རིའི་ལྟོ་
246



ཕུག་རོན་དང་རྡོ།
བར་ཟུམ་པའི་ཚེ་རི་དྭགས་དང་བྱ་དེ་དག་ཡུལ་ལྗོངས་ཀྱི་བཀོད་པ་དང་བདེ་བ་ལ་
ཆགས་པ་བཞིན་དལ་གྱིས་རང་རང་སོ་སོའི་གནས་སུ་ངང་གིས་འཁོར་ཞིང་གནས་
དེ་ལྟ་བུའི་ཡོན་ཏན་དུ་མའི་ཁུར་གྱིས་ལྕི་བའི་ས་འཛིན་དགའ་བྱེད་ཀྱི་གནོད་
སྦྱིན་ཕྱོགས་སུ་གནས་པའི་མཚེའུ་ཡན་ལག་བརྒྱད་དང་ལྡན་པའི་ཆུ་བཻཌཱུརྱའི་ཞུན་
མ་ལྟར་སྔོ་ཞིང་དྭངས་པས་ནི་རབ་ཏུ་གང་། པདྨ་དང་། ཨུཏྤལ་དང་། ཀུ་མུ་ད་
དང་། པདྨ་དཀར་པོ་དག་གིས་ནི་ཁེབས་ཤིང་། ཁྲུས་ཀྱི་ཕྱིར་དུ་འཇུག་པའི་ངུར་
བ་ཕོ་མོ་དང་། ཁྲུང་ཁྲུང་དང་། ཆུ་བྱ་སྣ་ཚོགས་པ་དག་གིས་ཀུན་ཏུ་དགའ་བའི་
གླུ་དབྱངས་ཀྱིས་ཡུལ་གྱི་མཛེས་པ་དང་བདེ་བ་ལ་བསྔགས་པ་བརྗོད་པ་བཞིན་དུ་
གནས་ཤིང་། དེའི་འགྲམ་དུ་ལྗོན་ཤིང་སོར་མོའི་ཡལ་འདབ་རབ་ཏུ་རྒྱས་པའི་རྩེ་
མོར་མེ་ཏོག་སྣ་ཚོགས་པའི་རྣམ་པར་བཀོད་པ་ཚར་དུ་དངར་བའི་མཛེས་སྡུག་གི་
བཞིན་རས་ལས་མ་ལ་ཡའི་དྲི་བསུང་འཐུལ་ཞིང༌། རྐང་དྲུག་གཞོན་ནུས་སྨྲ་བའི་
འབབ་སྟེགས་མངོན་པར་འདར་ཞིང་བཅུད་ཀྱིས་མྱོས་པས་ངལ་གསོ་ཐོབ་ནས་ཡུལ་
ལུང་གི་བཀོད་པ་ལ་སྤྲོ་བའི་སྣང་བ་དྲི་བཞོན་དང་འགྲོགས་ཏེ་ཀུན་ཏུ་ཉུལ་ཞིང་གནས་
པ། དེ་ལྟ་བུའི་ལྗོན་ཤིང་གི་ཡལ་འདབ་ཤིན་ཏུ་འཛིངས་པའི་གསེབ་ཏུ་ཕུག་རོན་
རྩལ་རྫོགས་དང་ཕུག་རོན་བཞིན་བཟང་མ་གཉིས་ཀྱིས་ཚང་བཅས་ཤིང་གནས་པས་
ཕྲུ་གུ་གཉིས་བྱུང་བ་ནི་སེམས་བཟང་པོ་དང་དཔལ་མོ་གཉིས་སོ། ཁོང་གཉིས་ནི་
ཕུག་རོན་ཕ་མ་གཉིས་པོས་སྒྲོ་གཤོག་གི་ཚ་དྲོད་དང་ཉོད་ཀྱི་རྣ་བོ་རོ་བདའ་བ་དག་
གིས་གསོས་ནས། འཚར་ལོང་བྱུང་བ་དང་རིམ་གྱིས་འདབ་གཤོག་གི་ལུས་རྩལ་
ཡོངས་སུ་རྫོགས་ཏེ་ཕ་ཕུག་རོན་རྩལ་རྫོགས་དང་། མ་བཞིན་བཟང་མ་གཉིས་ཀྱི་
རྗེས་སུ་འབྲང་ནས་དགའ་བྱེད་ཅེས་པའི་རི་བོའི་མཚར་སྡུག་གི་ཡུལ་ལུང་ཀུན་ཏུ་
ཟས་ཀྱི་ཕྱིར་དུ་རྒྱུ་ཞིང་། གཅེན་པོ་ཕུག་རོན་སེམས་པ་བཟང་པོ་དང་གཅུང་མོ་དཔལ་
247



--
-
སྙན་ངག་སྐོར།
མོ་གཉིས་ནི་ཕ་མའི་སར་སྒྲོ་གཤོག་གང་གི་རྒྱང་ལས་མི་འདའ་བར་གནས་ཤིང་། དེ་
ལྟ་བུའི་ཕ་མ་གཅིག་ལས་ཆད་པའི་ཕྲུ་གུ་མིང་སྲིང་གཉིས་པོ་ནི་ཀུན་ནས་ཕན་སེམས་
དང་ལྡན་པ། ངང་རྒྱུད་འཇམ་པ། གཡོ་སྒྱུ་མེད་པ། ཕ་མ་ལ་གུས་པ། དེ་གཉིས་
ཕན་ཚུན་ཡིད་ཤིན་ཏུ་གཅུགས་པའི་ཚུལ་གྱིས་འཛུམ་པའི་བཞིན་དང་། ཕན་པའི་
ངག་དང་། མཐུན་པའི་སྤྱོད་ལམ་དང་བཅས་ཏེ་འགྲོགས་ཤིང་ཉིན་ལྟར་ཕ་ཕུག་
རོན་རྩལ་རྫོགས་དང་མ་བཞིན་བཟང་མ་གཉིས་ཀྱིས་ཤར་རིའི་ཕྲག་པར་ཉིན་བྱེད་
དབང་པོའི་བཞིན་རས་མངོན་པར་གསལ་བའི་ཚེ། ཕྲུ་གུ་དེ་གཉིས་ཁྲིད་དེ་ཡུལ་
ལུང་གང་སར་ཟས་འཚོལ་བར་ཕེབས་པས་ཉིན་གཅིག་ཕུག་རོན་གཞན་པ་མང་པོ་
ཞིག་དང་ལྷན་ཅིག་ཏུ་འགྲོགས་ནས་ཡིད་དུ་འོང་བའི་ཡུལ་ལྗོངས་ཀྱི་རྣམ་པ་དང་།
ཚར་དུ་དངར་བའི་གངས་དཀར་གྱི་ལྷུན་པོ་དང་། ཤིན་ཏུ་སྟུག་པའི་ནགས་ཁྲོད་
དག་ཏུ་རྒྱུ་བའི་དུས་ཤིག་ལ་ཕ་ཕུག་རོན་རྩལ་རྫོགས་ནས་སེམས་བཟང་པོ་དང་དཔལ་
མོ་དང་བཞིན་བཟང་མ་སོགས་ལ་སྨྲས་པ། དེ་རིང་ང་ཚོ་ནམ་རྒྱུན་གྱི་ཟས་འཚོལ་
ཡུལ་ལས་བརྒལ་རྒྱུ་མང་དྲགས་སོང་བས་གཟབ་གཟབ་བྱས་ན་མ་གཏོགས་ཡུལ་
ལུང་འདིར་དགྲ་མེད་དམ་སྙམ་པ་དྲན་བྱུང་གསུངས་པ་ལ། བཞིན་བཟང་མས་
ཧ་གོ་སོང་བའི་རྣམ་འགྱུར་གྱིས་མགོ་བོ་གཡུག་ཙམ་བྱེད་པ་ལ། ཕུག་ཕྲུག་སེམས་
པ་བཟང་པོ་དང་དཔལ་མོ་གཉིས་ནས་ཨ་མ་ལགས་པའ་ལགས་ནས་ག་རེ་གསུངས་
ཀྱི་ཡོད་པ་རེད་ཞུས་པས། ཨ་མ་བཞིན་བཟང་མས་སྨྲས་པ། ང་ཚོ་ཟ་མཁན་གྱི་
དགྲ་ཡོད་པ་རེད་ཟེར་བས་ཕུག་ཕྲུག་སེམས་པ་བཟང་པོས་སྨྲས་པ། ཨ་མ་ལགས་
ང་ཚོ་ཟ་མཁན་གྱི་དགྲ་ནི་སྟག་དང་གཟིག་དང་དོམ་དང་དྲེད་སོགས་རེད་དམ་ཟེར་
བས། ཨ་མས་བུ་མ་རེད་ང་ཚོ་ཟ་མཁན་ནི་དེ་དག་མ་རེད་ཟེར་བས། ཡང་སེམས་
བཟང་པོ་ན་རེ། ཨ་མ་ལགས་གཞན་ང་ཚོ་སུ་ལ་སྐྲག་དགོས་ཞུས་པས། ཨ་མས་
བུ་ང་ཚོ་སྐྲག་དགོས་ས་ངོ་མ་ནི་བྱ་ཐང་དཀར་དང་ཐང་ནག་དང་བྱ་གླག་བྱ་རྒོད་
248



ཕུག་རོན་དང་རྡོ།
སོགས་ཡིན་ཟེར་བས། སེམས་བཟང་པོ་དང་དཔལ་མོ་གཉིས་ནས་སྨྲས་པ། ཨ་
མ་ལགས་ཁོས་ཅིའི་ཕྱིར་ང་ཚོ་ལ་འཇིགས་སྣང་བྱེད་པ་རེད། ཁོ་ཚོ་གང་འདྲ་ཞིག་
ཡོད་པ་རེད་ཞུས་པས་ཨ་མ་ན་རེ། བྱ་དེ་དག་དང་ང་ཚོའི་བར་ལ་འཁོན་དོན་གང་
ཡང་སྤྱིར་མེད་མོད། འོན་ཀྱང་དབུགས་ཐོགས་སུ་ཡིན་རུང་རང་ལུས་འཚོ་བར་
གཞན་ཞིག་ལ་གནོད་པ་བྱེད་མཁན་མང་པོ་ཡོད་པ་ཁོ་ཚོའང་དེ་དག་གི་གྲས་ཤིག་
ཡིན་པ་ལས་གཞན་ཅི་གང་ཡང་མ་རེད། ཡིན་ན་ཡང་ཁོ་ཚོ་ནི་གཟུགས་སྟོབས་
ཤིན་ཏུ་ཆེ་ཞིང་དཔའ་ངར་དང་ལྡན་ལ་གཤོག་རྩལ་གྱི་ཁ་ལོ་ཡངས་ལ་མྱུར་མགྱོགས་
ཆེ་བ། རླུང་གི་དཀྱིལ་འཁོར་ལ་རང་དབང་ཐོབ་པ་དང་ངར་ལྕགས་ལས་གྲུབ་པ་
ལྟ་བུའི་སྡེར་མོ་རྡོ་རྗེའི་རང་བཞིན་ཅན་དེ་ཡིས་བསྡམ་པ་ན་ངག་ནས་སྐད་ངན་མི་
འབྱིན་རང་དབང་མེད་ལ། ཁོ་ཚོའི་ནུས་རྩལ་ལ་ང་ཚོས་འགྲན་རྒྱུ་ཅུང་ཟད་ཀྱང་
ཡོད་པ་མ་རེད། བྱ་དེ་དག་གིས་རྒྱུན་དུ་བྱ་དང་བྱེའུ་མང་པོ་བསད་དེ་ཟ་གི་ཡོད་
པས་ང་ཚོས་དུས་རྟག་ཏུ་རིག་པ་བསྒྲིམ་དགོས་པ་ལས་རྒྱ་གཡེང་དུ་གཏོང་རྒྱུ་རྩ་བ་
ནས་ཡོད་པ་མ་རེད་ཅེས་གསུངས་པ་དང་། ཕུག་ཕྲུག་སེམས་པ་བཟང་པོ་ན་རེ།
ཨོ་-ད་ངས་ཧ་གོ་སོང་སྙིང་རྗེ་ཨ་མ་ལགས་ཁོ་ཚོས་བྱ་དང་བྱེའུ་བསད་དེ་
མ་ཟོས་ན་གྲོད་ཁོག་ལྟོག་གི་ཡོད་རྒྱུ་རེད། ཁོང་ཚོ་ལ་ཁག་རང་མི་འདུག་སྙིང་རྗེ་
གསུངས་པ་དང་། སྐབས་འདིར་ཕུག་ཕྲུག་སེམས་པ་བཟང་པོ་ལ་བསམ་བློ་འདྲ་
མིན་སྣ་ཚོགས་ཤིག་འཁོར་བ་ནི། སྤྱིར་ཕུག་རོན་རྣམས་ཀྱིས་འབུ་ཟ་གི་ཡོད་པ་ལ་
ཁོས་བསམ་བློ་ཞིབ་མོ་ཞིག་བཏང་སྟེ་ངག་ནས་རང་དབང་མེད་པར་ཚང་མ་གཅིག་
པ་རེད། ཚང་མ་གཅིག་པ་རེད་ཅེས་གསུངས་པ་དང་། ཨ་མ་བཞིན་བཟང་མ་
དང་ཕུག་ཕྲུག་སེམས་པ་བཟང་པོ་དང་དཔལ་མོ་སོགས་ཀྱིས་གནས་ཚུལ་འདི་ལ་སུ་
ལན་དང་མ་ལན་སུ་ལ་ཁག་ཡོད་དང་མེད་སོགས་མང་བོ་ཞིག་བཤད་པ་ལ། ཕ་
རྩལ་རྫོགས་ན་རེ། ཧུན་-ཁྱེད་མ་བུ་གསུམ་ཁ་བདེ་བོ་རང་འདུག ཁྱེད་ཚོས་བསམ་
249



--
-
-
-
-
-
-
-
--
--
སྙན་ངག་སྐོར།
བློ་ཡག་པོ་ཞིག་ཐོངས་དང་། གཅིག་གི་བླ་སྲོག་གཅིག་གི་འཚོ་བ་རེད། གཅིག་
གི་སྡུག་བསྔལ་གཅིག་གི་བདེ་བ་རེད། དེ་འདྲ་བྱས་ནས་འགྲོ་རྒྱུ་མ་གཏོགས་གཞན་
པའི་ཐབས་རྙེད་པའི་རེ་བ་སུ་ལ་ཡོད། སྔོན་སུ་ལའང་དེ་ལྟ་བུའི་རང་གཞན་གཉིས་
ཀའི་བླ་སྲོག་འཚོ་ཐུབ་པ་ཕན་ཚུན་འཁོན་དོན་མེད་པས་འཚེ་བ་འདི་མི་བྱེད་པར་ཚང་
མ་བདེ་བར་གནས་ཐབས་ཡོད་པ་སུ་ཞིག་གིས་ལམ་སྟོན་བྱས་མེད་ལ་ཐབས་ཀྱང་
ཡོད་པ་ངས་མི་མཐོང་། དེ་སྐོར་ལ་ང་ཚོ་འདྲ་ཞིག་གིས་བྱ་ཐབས་མེད། སྲིད་པ་
ཆགས་ནས་བཟུང་དབུགས་ཐོགས་སུ་འདྲ་ཞིག་ཡིན་རུང་རང་གི་བླ་སྲོག་འཚོ་བར་
གཙིགས་སུ་བཟུང་ནས་གཞན་གྱི་བདེ་བ་ལ་ཕམ་ཉེས་གཏོང་མཁན་མང་པོ་ཞིག་ཡོད་
པ་དེ་བཞིན་བྱེད་རྒྱུ་ལས་གཞན་ཐབས་ཤེས་མེད་སྙམ་པ་དྲན་གྱི་འདུག གང་དྲག་
ད་དེ་འདྲ་ཞིག་རེད་ཟེར་བས། ཕུག་ཕྲུག་སེམས་པ་བཟང་པོ་ན་རེ། པའ་ལགས་
རང་གཞན་གཉིས་ཀ་བདེ་བར་གནས་ཐབས་ཤིག་ཡོད་ངེས་པ་པའ་ལགས་རང་གིས་
གསུངས་པ་དེ་རང་འདོད་རྗེས་འགེབས་ཤིག་མ་རེད་དམ་ཞུས་པས། ཨོ་-དེ་འདྲ་
རང་ཨེ་ཡིན། གང་ཤེས་ཁྱེད་ལ་ལབ་རྒྱུ་མང་པོ་ཞིག་འདུག ངས་མི་ཤེས་གསུངས་
པ་དང་། བཞིན་བཟང་མ་ན་རེ། ད་ང་ཚོ་འགྲོ་རན་རེད་ཞུས་པས་རྩལ་རྫོགས་
ན་རེད། ཡ་་་་༌ཡང་་ངོ་མ་ང་ཚོ་འགྲོ་རན་སོང་། རེད་ད་འགྲོ་གསུངས་ཏེ་བཞིན་
བཟང་མ་སྔོན་བྱས་སེམས་བཟང་པོ་དང་དཔལ་མོ་གཉིས་བར་དང་རྩལ་རྫོགས་རྗེས་
སུ་ཞུགས་ནས་ཡངས་ཤིང་རྒྱ་ཆེ་བའི་མཁའ་དབྱིངས་བརྒྱུད་ནས་ལ་ལུང་མང་པོ་
བསྐོར་ཏེ་རང་གནས་རི་བོ་དགའ་བྱེད་ཀྱི་ཕྱོགས་སུ་ཉེ་བར་ཕྱིན་ནས་ཕུག་རོན་མང་
པོ་ཞིག་དང་ལྷན་ཅིག་ཏུ་ཁ་ཟས་ཀྱི་འཚོ་བ་ལ་རོལ་ཞིང་བདེ་བར་གནས་པ་དེའི་ཚེ་
ལྷོ་སྤྲིན་ལང་ལོང་དུ་གཡོ་ཞིང་། རིམ་གྱིས་དྭངས་ཤིང་གསལ་བའི་ལྷ་ལམ་བུ་མོའི་
བཞིན་རས་དེ་ཡང་མདོག་མི་སྡུག་པའི་རང་བཞིན་ཅན་གྱི་ཆུ་འཛིན་ནག་པོས་ཡོངས་
སུ་ཁེབས་ཤིང་། ཐག་རིང་བོ་ནས་གྲགས་པའི་འབྲུག་སྐད་ཀྱི་ལྡིར་སྒྲས་ས་གཞི་
250



་་་་
་་་་་་་་་
ཕུག་རོན་དང་རྡོ།
གཡོ་བའི་སྣང་བ་དང་། ཚ་འུར་འུར་ཏུ་གཡུག་པའི་དྲག་རླུང་གི་ཤུགས་ཀྱིས་ཐང་
ཤིང་དང་གསོམ་ཤིང་སོགས་ཀྱི་མགོ་བོ་རང་དབང་མེད་པར་གཡོ་ཞིང་བསྐྱོད་པ་
དང༌། སྐྱ་ཤར་ཤར་ཏུ་བབས་པའི་ཆར་རྒྱུན་གྱིས་འཁོར་ཡུག་ཡོངས་སུ་ཁྱབ་པ་
དང་བྱའི་ཚོགས་ཐམས་ཅད་འཚང་ཁ་ཤིག་ཤིག་གིས་ཤིང་གི་ཡལ་གའི་འོག་ཏུ་འཛུལ་
ནས་མིག་ཧྲིག་ཧྲིག་གིས་བལྟས་ནས་ཡོད་ལ། འོན་ཀྱང་ཁོ་ཚོའི་སེམས་ཀྱི་སྡུག་བསྔལ་
དེ་སུ་ཡིས་རྟོགས་ཐུབ། སེལ་བྱེད་མེད་ལ། མཐོང་མཁན་ཡང་མེད། སྐབས་
དེར་ཁོ་བ་ཚོས་སེམས་པར། ཨོ་-ད་གནམ་གྱི་བདག་པོ་ཁྲོས་ཏེ་ཆུ་ཡི་འཕྲུལ་འཁོར་
བསྐོར་ནས་རིང་མིན་འཇིག་རྟེན་གྱི་ཁམས་འདི་ཆུས་བཀང་ན་ང་ཚོས་ཇི་ལྟར་བྱ།
ང་ཚོ་རྒྱུན་པར་ཅི་བདེར་གཤོག་རྩལ་གྱི་འགྱུར་ཁུག་འགྲན་ས་དང་། བསིལ་རླུང་
བགྲོད་སའི་མཁའ་དབྱིངས་ལགས། ཁྱེད་ལ་ཅི་འདྲའི་བཟོད་བསྲན་དང་སྙིང་སྟོབས་
ཆེ་བ་ལ། གློག་ཞགས་ཀྱི་ཚ་རླབས་དང་དྲག་ཤར་གྱི་ཤེད་ཤུགས་སོགས་ལ་གདོང་
ལེན་བྱེད་ཐུབ་པའང་ཁྱེད་ཀྱི་སྙིང་སྟོབས་གསོན་པོ་རེད་བསམ་ཞིང་འདབ་ཆགས་
དེ་རྣམས་ཤིང་སྡོང་གི་ཡལ་ག་རབ་ཏུ་རྒྱས་པའི་གསེབ་ཏུ་གནས་ཤིང་། སྐབས་དེར་
ཕུག་རོན་རྩལ་རྫོགས་དང་བཞིན་བཟང་མ། སེམས་པ་བཟང་པོ། དཔལ་མོ་སོགས་
ཕུག་རོན་མང་པོ་ཞིག་ལྷན་ཅིག་ཏུ་ཡལ་གའི་གསེབ་ན་རྐང་བ་གཉིས་དམ་དུ་ཤིང་
ལ་འཇུས་ཏེ་མགོ་བོ་གཉའ་བར་དྲངས་ནས་ཅང་མི་སྨྲ་བར་ཡོད་ལ། བར་སྐབས་
ཤིག་ལ་ཕུག་རོན་མགྲིན་བཟང་ཟེར་བ་ཞིག་གིས། ཀྱི།གྲོགས་པོ་རྣམས་ད་རིང་
མིན་ཆར་རླུང་གི་རྒྱུན་འཆད་ངེས་ལ་དེ་རྗེས་སུ་ཏན་ཏན་ཉི་མ་ཤར་དུས་ང་ཚོ་མགྱོགས་
པོར་སོང་ན་ཟ་རྒྱུའི་འབུ་མང་པོ་རེག་གི་རེད་དོ་གསུངས་པས་ཚང་མས་དེ་ངོ་མ་བདེན་
པ་ཆེན་པོ་རེད་ཟེར་ནས་ཀུན་གྱིས་མཆུ་ཤིང་ལ་བདར་ནས་སྐད་ཅོར་རྒྱག་བཞིན་
ཡོད་ལ།
སེམས་པ་བཟང་པོའི་བསམ་པར་ཟ་རྒྱུ་རེག་ན་རབ་རེད། གལ་ཏེ་མ་རེག་
251



སྙན་ངག་སྐོར།
ན་ཁྱད་པར་རང་མི་འདུག་སྟེ་དེ་ལས་ཆར་རླུང་དྲག་པོའི་རྔམ་སྐྲག་འདི་ལས་ཡོལ་
ན་ཅི་མ་རུང་སྙམ་པ་དང་། ཡུལ་དེར་གནས་པའི་ཤ་སྦྲང་དང་ནག་སྦྲང་དང་ཆ་
ཀ་བ་དང་འབུ་དྲིལ་བུ་སོགས་གནས་ཀྱི་བདེ་བ་ལ་རྨོངས་ནས་ཡོད་པས་ནམ་ཟླའི་
འགྱུར་བ་མ་རྟོགས་པར་གློ་བུར་དུ་ཁོ་ཚོའི་སེམས་པར་གནམ་ས་བླ་འོག་འགྱུར་བ་
ལྟ་བུའི་སྣང་བ་དང་། བྲེལ་འཚབ་ངང་ཅི་བྱ་གཏོལ་མེད་དུ་གྱུར་པས། ཁོ་ཚོ་ལ་
ཉམས་གུད་ཆེན་པོ་བྱུང་ཡོད་པ་ལ་ལའི་ཡན་ལག་སྐྱོན་ཅན་དུ་བཟོས་པ་དང་། ལ་
ལའི་གཤོག་པ་བཅད་པ་སོགས་བློས་ཞིབ་མོར་བརྟགས་དུས་དགའ་རབ་དབང་ཕྱུག་
གིས་མཐོང་ནའང་བློས་བཟོད་པར་དཀའ་བའི་གནས་སུ་གྱུར་ཡོད་ལ། དེ་ནས་རིམ་
གྱིས་ཆར་བའི་རྒྱུན་ཆད་རུང་ཉི་མ་མི་དྲོ་བར་སེར་ཁ་ཤིན་ཏུ་ཚ་ཞིང་བན་བུན་དུ་
འཐིབས་པའི་ཆར་སྤྲིན་དེ་ཡང་དྲི་བཞོན་དང་འགྲོགས་ནས་ལྷོ་ཡི་ཕྱོགས་སུ་མྱུར་གྱིས་
བསྐྱོད་པ་དེ་ཚ་ཟེར་རྒྱས་པའི་དཀྱིལ་འཁོར་གྱི་རྣོ་ངར་ལ་མ་བཟོད་པར་བྲོས་པའམ་
ལྷོ་ཡི་ཕྱོགས་ཀྱི་དྲི་མཆོག་འཚོལ་ཕྱིར་ཡིན་ནམ་ཆ་མ་འཚལ་ལ། གང་ལྟར་བྲེལ་
བའི་ཁ་ལོ་ལྷོ་རུ་བསྒྱུར་ནས་བྱ་བའི་ཆེད་དུ་མངོན་པར་གཤེགས་པ་བཞིན་རིམ་གྱིས་
མཇུག་སྒྲིལ་བ་དང་། དེའི་རྗེས་སུ་སྙེག་པ་བཞིན་དུ་ཀུན་ལ་སྙོམས་པའི་ཉིན་བྱེད་
དབང་པོའི་གཟི་འོད་དེ་འཛིན་མའི་དཀྱིལ་འཁོར་ལ་འཚམས་འདྲི་བྱེད་པ་བཞིན་
ཡོངས་སུ་གསལ་བར་གྱུར་པ་ན་སྦྲང་བུ་སོགས་ཀྱིས་སྨྲེ་ངག་དང་གདུང་འབོད་སྣ་
ཚོགས་བྱེད་བཞིན་ཡོད་པ་དེ་སུ་ཞིག་གིས་རྟོགས་ནུས། འཚབ་འཚུབ་ཀྱི་གོ་སྐབས་
འདི་བཟུང་ནས་ཕུག་རོན་སོགས་བྱ་མང་པོ་ཞིག་ནགས་ནས་ཐོན་ཏེ་ཤ་སྦྲང་སོགས་
ཀྱི་སྡུག་བསྔལ་བའི་གནས་སྟངས་ལ་མ་བསམ་པར་རང་ཉིད་ཁོ་ནའི་བདེ་ཐབས་དང་
འཚོ་ཐབས་ཆེད་ནག་སྦྲང་དང་ཤ་སྦྲང་འབུ་དྲིལ་བུ་སོགས་ཧབ་ཐོབ་བྱས་ནས་ཟོས་
པས་ཚང་མ་འགྲངས་ནས་ཡོད་ལ། དེ་དུས་ཕུག་རོན་རྩལ་རྫོགས་ནས་བཞིན་བཟང་
མ་དང་སེམས་པ་བཟང་པོ་དང་དཔལ་མོ་རྣམས་ལ་སྨྲས་པ།
252



，
ས་
ཕུག་རོན་དང་རྡོ།
ད་ང་ཚོ་རང་གནས་རི་བོ་དགའ་བྱེད་ཕྱོགས་སུ་ལོག་ན་མ་རེད་དམ་གསུངས་
པས། བཞིན་བཟང་མ་ནས། ཨོ་=ཡ་=ཡ་=ཡ་-ང་ཚོ་འགྲོ་གསུངས་ནས་ཡངས་
ཤིང་རྒྱ་ཆེ་བའི་བར་སྣང་གི་མཁའ་ལམ་བརྒྱུད་དེ་ཡུལ་གྱི་བཀོད་པ་ལ་སེམས་པ་
གཡེང་ནས་འགྲོ་བཞིན་ཡོད་ལ། བར་སྐབས་ཤིག་ལ་སྨུག་སྤྲིན་གྱིས་བཏུམས་པའི་
གྲོང་ཚོ་ཆུང་ངུ་གསེར་གཞུང་ཐང་ཟེར་བ་དེའི་ཉེ་འགྲམ་དུ་སླེབས་བཞིན་ཡོད་སྐབས་
སུ་གློ་བུར་དུ་གང་ཡིན་འདི་ཡིན་མེད་པར་བཞིན་བཟང་མ་མཁའ་ལས་ལྷབ་བེར་ས་
ལ་ལྷུང་སོང་བས་རྩལ་རྫོགས་དང་དཔལ་མོ་སེམས་པ་བཟང་པོ་རྣམས་རྟབ་རྟབ་པོར་
གྱུར་ནས་མར་བབས་ནས་བཞིན་བཟང་མའི་གམ་དུ་ཕྱིན་དུས་མོའི་མགྲིན་པའི་ཁྲག་
གི་རྩ་ཆེན་བཅད་ནས་ལུས་ཡོངས་རྫོགས་དམར་པོར་གྱུར་ཏེ་ས་ལ་འགྲེ་ལྡོག་བྱེད་
བཞིན་ཡོད་ལ། དཔལ་མོ་དང་སེམས་པ་བཟང་པོ་གཉིས་ན་རེ། པཱ་ལགས། ད་
དེ་ག་འདྲ་བྱས་པ་རེད། པཱ་ལགས། པཱ་ལགས་ཟེར་ཞིང་མིག་མཆི་མས་བཀང་
མགྲིན་པ་དབུགས་ཀྱིས་བརྣངས་ནས་ངུ་ངག་དང་བཅས་པས་ཨ་མ་ལགས། ཨ་
མ་ལགས་ཞེས་བོས་ཀྱང་ཨ་ལན་མེད་པ་མ་ཟད་ཨ་མའི་སྐུ་ལུས་ནས་ཁྲག་ཡོང་བ་
མཐོང་དུས་སྟབས་མ་ལེགས་པ་ཞིག་ཡིན་པ་ཤེས་ནས་མིག་གིས་ལྟ་མ་ཐུབ་པར་ཅུང་
ཟད་བསྡད་དེ་བལྟས་དུས་ཨ་མའི་སྐུ་ཕུང་ལ་ཅུང་ཟད་ཀྱང་འགུལ་རྒྱུ་མེད་ལ། པཱ་
ལགས་ནས་ངའི་བཞིན་བཟང་མ་ཁྱེད་ལ་གང་འདྲ་བྱས་སོང་། ཁྱེད་ཀྱིས་དེ་ལྟར་
གནང་དོན་ཅི། གང་འདྲ་བྱས་སོང་ང་ལ་གསུངས་རོགས་གནང་དང་ཞེས་ལབ་
ནས་སྐོར་རྒྱུག་འགའ་ཞིག་བྱས་རྗེས་ད་ཚར་སོང་ད་ཚར་སོང་། ད་དེ་གང་འདྲ་
བྱས་ནས་རེད་ཟེར་སེམས་པ་བཟང་པོ་དང་དཔལ་མོ་གཉིས་ཀྱི་མིག་མཐའ་མཆི་མས་
འཁོར་ཏེ་ཚིག་གཅིག་ཀྱང་སྨྲ་མི་ཐུབ་པར་ཧད་ཀྱིས་ལངས་བསྡད་པ་དང་། ཡུད་
ཙམ་ཞིག་ལ་འཇམ་ཅག་གེར་བསྡད་དུས་ཤུར་སྒྲ་ཅུང་ཟད་གྲགས་པ་ལ་རྩལ་རྫོགས་
ནས། ཨོ་-ད་ངས་ཧ་གོ་སོང་གསུངས་ནས་ལམ་སང་མཁའ་ལ་ལྡིང་སྐོར་ཞིག་བྱས་
253



སྙན་ངག་སྐོར།
དུས་འཕྲིན་སྐྱེལ་གློག་སྐུད་ཕྲ་མོ་མཐོང་བས་བཞིན་བཟང་མའི་མགྲིན་པར་གློག་སྐུད་
བསྐོན་པ་ཤེས་ནས་ཡིད་ཐང་ཆད་དེ་མར་བབས་ནས་ད་བྱ་ཐབས་མེད་འཆི་བའི་དུས་
ལ་བབས་པ་ཡིན་རྒྱུ་རེད། ཐབས་མེད།ཐབས་མེད་གསུངས་པ་ལ་སེམས་བཟང་
པོ་དང་དཔལ་མོ་གཉིས་ནས་ཐུགས་རྗེ་གཟིགས་པ་ལགས་ཨ་མ་ལགས་གསོན་ཐུབ་
པ་བྱོས་དང་ཞེས་ངུ་ངག་སྣ་ཚོགས་འདོན་པ་ལ། རྩལ་རྫོགས་ནས་ང་ཚོ་ལ་ཐབས་
མེད། བཞིན་བཟང་མ་ཤི་སོང་བས་ཐབས་མེད། ད་གང་དྲག་བཞག་ནས་འགྲོ་
རྒྱུ་ལས་གཞན་མེད་གསུངས་ཏེ་སྤོབས་པ་བསྐྱེད་ནས་འགྲོ་གྲབས་བྱས་དུས་དཔལ་
མོ་དང་སེམས་བཟང་པོ་གཉིས་ནས་ཨ་མ་ལགས་་་༌ཨ་མ་ལགས་གསུངས་ཏེ་པ་ལགས་
ཀྱི་རྗེས་སུ་འབྲངས་ཏེ་རང་ཡུལ་ལ་ཐོན། རི་བོ་དགའ་བྱེད་ཀྱི་རྒྱན་དུ་ངོམས་པའི་
མཚོ་དང་མཚེའུ་དག་སྔར་བཞིན་གནས་ཤིང་བྱ་དང་རི་དྭགས་རྣམས་ཀྱང་བག་ཕབ་
སྟེ་རང་གནས་ཀྱི་བདེ་བ་ལ་ལོངས་སྤྱོད་བཞིན་པ་དང་། དེ་ལྟ་བུའི་སྣང་ཚུལ་རྩལ་
རྫོགས་ཀྱིས་མཐོང་དུས་སྔོན་གྱི་བྱ་བ་ཡིད་ལ་དྲན་ནས་ལྷག་པར་སྐྱོ་བ་སྐྱེས་ནས་
ཐམས་ཅད་ལ་སྙིང་བོ་མེད་པར་གཟིགས་ཏེ་ལུས་རྟེན་དོར་བར་འདོད་ཀྱང་ཐབས་
མ་རྙེད་པར་རེ་ཞིག་ལུས་སོ།
དེ་རྗེས་ཁོས་བསམ་བློ་མང་བོ་ཞིག་བཏང་ནས་མཐའ་མཇུག་ལུས་སྲོག་ལ་
སྙིང་བོ་མེད་པ། ནམ་འཆི་ངེས་པ་མེད་པ། ཤི་ཚེ་རང་གཅིག་པུར་འགྲོ་དགོས་
པ། དེ་ལ་ཐབས་མེད་པ། ལྷག་དོན་གཞན་ལ་འཚེ་བ་བྱེད་པ་དེ་ཤིན་ཏུ་མ་རུང་
བ་ཞིག་ཡིན་པས་སྡུག་བསྔལ་རང་ཐོག་ལ་བབས་དུས་ཤེས་ནུས་པ། སྔར་བྱས་ཀྱི་
ལས་ལ་འགྱོད་པ། ཕྱིན་ཆད་སྲོག་ལ་བབ་ཀྱང་གཞན་ལ་གནོད་པ་མི་བྱེད་པར་དམ་
བཅས་ཏེ་ཁ་ཟས་ལ་ཤིང་འབྲས་ཟ་རྒྱུ་སོགས་ཡིད་ཀྱིས་དམ་བཅའ་བརྟན་པོ་བྱས་
སོ། དུས་ཚོད་གང་འཚམས་སོང་རྗེས་ཕུག་རོན་རྩལ་རྫོགས་ཀྱིས་ཁ་ཟས་ཤིང་འབྲས་
བསྟེན་པས་ལུས་ཤིན་ཏུ་རིད་པར་གྱུར་ལ་ཕུག་རོན་མང་བོ་ཞིག་གིས་བཞིན་བཟང་
254



ཕུག་རོན་དང་རྡོ།
མ་དཀྲོངས་པར་ཐུགས་མ་བདེ་བ་ཡིན་པར་ངེས་བསམ་ནས་ཐུགས་སྤྲོ་བོར་གནང་
དགོས་པའི་རེ་བ་བཏོན་པ་ན་ཕུག་རོན་རྩལ་རྫོགས་ན་རེ། ཀྱི། གྲོགས་པོ་དག་དེ་
ལྟར་ག་ལ་ཡིན། ངའི་བཞིན་བཟང་མ་དཀྲོངས་པ་དེ་ངོ་མས་བཤད་ན་ང་ལ་གྲོགས་
སུ་གྱུར་སོང་། གང་ལགས་ཤེ་ན་རང་དཔེ་གཞན་ལ་ལེན་དགོས་ཟེར་བ་ལྟར་རང་
གཞན་གཉིས་ཀ་སྡུག་བསྔལ་མི་འདོད་པ་འདྲ་བ། བདེ་བ་འདོད་པ་འདྲ་བ་ཡིན་དུས་
ངས་ནམ་རྒྱུན་སྣང་མེད་ངང་གཞན་གྱི་སྲོག་དེ་རང་གི་འཚོ་བ་བྱས་པ་དེ་ཤིན་ཏུ་མ་
རུང་བའི་ལས་ཚབས་ཆེན་བསགས་པ་ངས་རྒྱུ་མཚན་ལ་བརྟགས་ནས་ཤེས་དུས་ཡ་
ང་བ་དང་སྐྱག་བྲོ་བའི་སྣང་བ་དབང་མེད་དུ་ཤར་ཏེ་ད་ཕྱིན་ཆད་ང་རང་གི་སྲོག་ལ་
བབས་ཀྱང་གཞན་ལ་གནོད་པ་མི་བྱེད་པའི་དམ་བཅའ་བརྟན་པོ་བྱས་ཏེ་ཁ་ཟས་ཤིང་
འབྲས་ཟོས་པས་ཅུང་མ་བདེ་བའམ་མ་བྱང་བས་ངའི་ལུས་ཉམས་ཉེས་སུ་གྱུར་པ་
ཡིན་ཚུལ་དང་། གཞན་བླང་དོར་གྱི་གནས་མང་པོ་དང་ལས་རྒྱུ་འབྲས་ཀྱི་སྐོར་
མང་པོ་ཞིག་གསུངས་པས་གྲོགས་པོ་ཕུག་རོན་རྣམས་ཧ་ལས་ཏེ་ཁྱེད་ཀྱི་མཛད་པ་
ཤིན་ཏུ་ལེགས། ད་ཕྱིན་ཆད་ང་ཚོ་ཚང་མས་གཞན་ལ་གནོད་པ་མི་བྱེད་པར་ཤིང་
འབྲས་ཁ་ཟས་ལ་བསྟེན་རྒྱུ་ཡིན་ཞེས་མོས་མཐུན་བྱུང་བ་དང་དུས་དེ་ནས་བཟུང་
ཕུག་རོན་རྣམས་ཀྱིས་ཤིང་འབྲས་སྣ་ཚོགས་ལ་ལོངས་སྤྱོད་བཞིན་གནས་སོ། །
ཕུག་རོན་རྩལ་རྫོགས་ད་དུང་ཡིད་མི་བདེ་བར་བྱ་བ་གང་བྱས་ཐམས་ཅད་
ལ་སྙིང་བོ་མེད་པར་མཐོང་ནས་རང་ལུས་འདི་ནམ་ཞིག་ངེས་པར་འཇིག་དགོས་པས་
ཆུད་ཟོས་སུ་མ་སོང་བར་བཀྲེས་སྐོམ་གྱི་མནར་གཅོད་མྱོང་མཁན་ཞིག་ལ་སྦྱིན་པར་
གཏོང་འདོད་ཆེན་པོ་བྱུང་། ཉིན་ཞིག་ནགས་ཚལ་ཤིན་ཏུ་སྟུག་པོ་ཤིང་འབྲས་སྣ་
ཚོགས་ཡོད་ས་ཞིག་ཏུ་ཕུག་རོན་རྩལ་རྫོགས་དང་དཔལ་མོ་དང་སེམས་བཟང་པོ་
སོགས་ཕུག་རོན་མང་པོ་ཞིག་གིས་ཤིང་འབྲས་དུ་མ་ལ་ལོངས་སྤྱོད་བཞིན་པའི་ཉེ་
འགྲམ་ན་སྤྲེའུ་མང་པོ་ཞིག་ཡོད་པ་ཕུག་རོན་རྣམས་ཀྱིས་ཤིང་གི་འབྲས་བུ་ཟོས་པ་
255



སྙན་ངག་སྐོར།
མཐོང་བས་དང་པོ་ཡ་མཚན་སྐྱེས། བར་དུ་སྤྲེའུ་རྣམས་ཀྱི་བསམ་པར་ཤིང་འབྲས་
འདི་ང་ཚོ་སྤྲེལ་ཚོགས་ཀྱིས་ལོངས་སུ་སྤྱོད་ཡུལ་ཡིན་པ་ལས་ཕུག་རོན་དག་གི་མིན་
ཞེས་ཚིག་པ་ཟ་ནས་སྤྲེའུ་རྣམས་ཀྱིས་ཕུག་རོན་དག་ལ་རྩོད་པ་ཆེན་པོ་བྱས། མཐར་
ཕུག་རོན་རྩལ་རྫོགས་ན་རེ། ཁྱེད་ཅག་བདེན་པར་འདུག་ཕྱིན་ཆད་ང་ཚོས་ཤིང་
འབྲས་ཟ་གི་མིན་ཞེས་གསུངས་སོ།
ཡང་ཕུག་རོན་རྩལ་རྫོགས་ཀྱིས་ངག་འཇམ་ཞིང་ཡིད་དྲང་བའི་སྒོ་ནས།
ཀྱི།གྲོགས་པོ་སྤྲེའུ་དམ་པ་རྣམས་གཞན་གྱིས་བདག་ཏུ་མ་བཟུང་བ་ང་ཚོའི་
ཟས་སུ་རུང་བ་འདྲ་ཡོད་དམ་ཞུས་པས་སྤྲེའུ་ཞིག་ཁོང་ཁྲོ་ལངས་ཏེ་ཁྱེད་ཅག་
གིས་རྡོ་ཟོ་ལབ་པར་ཕུག་རོན་རྣམས་ཀྱིས་དོན་དེ་བདེན་པར་གོ་ནས་རྡོ་ཟར་
ཕྱིན་ནས་རྡོ་ཟོས་ཏེ་འཚོ་བར་བྱས་སོ། །
256



.
:
རྩོམ་སྒྲིག་ཚོགས་ཆུང་།
རྩོམ་སྒྲིག་འགན་འཛིན། རེ་མདོ་སེངྒེ། (སྟག་ཚང་ལྷ་མོ་ཀིརྟི་དགོན།)
རྩོམ་སྒྲིག་ལས་རོགས། བསོད་ནམས་བློ་གྲོས། (མཚོ་སྔོན་ལྡི་ཚ་དགོན།)
རྩོམ་སྒྲིག་ལས་རོགས། དཀོན་མཆོག་བསྟན་འཕེལ།（སྟག་ཚང་ལྷ་མོ་ཀིརྟི་དགོན།)
གློག་ཀླད་དུ་འཇུག་མཁན། བློ་བཟང་ཚུལ་ཁྲིམས།
Kirti Jepa Datsang
Institute of Higher Tibetan Studies
Thardho Ling Road,
PO. Mcleod Ganj-176219
Upper Dharamsala.
Distt Kangra (H.P.) India.
ཀིརྟིའི་བྱེས་པ་གྲྭ་ཚང་གི་དེབ་སྤྱིའི་འདོན་ཐེངས། དྲུག་པ།
དཔྱད་རྩོམ་ནོར་བུའི་ཕྲེང་བ་འདོན་ཐེངས། དང་པོ། ཕྱི་ལོ་༡༩༩༩།
